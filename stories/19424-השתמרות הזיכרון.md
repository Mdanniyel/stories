---
id: 19424
title: "השתמרות הזיכרון"
author: "שחר אור"
author_id: 1415
date: "2015-12-03"
category: "אהבת נשים"
tags: ['סיפור קצר', 'המומלצים']
prev_chapter_id: 18998
next_chapter_id: None
original_url: "http://gogay.co.il/story.php?id=19424"
---

# השתמרות הזיכרון

כשנפרדנו, החלפנו בינינו קוביות זיכרון חכמות.שנים עברו מאז, אבל עדיין ידי רועדת כשאני מפעילה את הקובייה שנתנה לי. מבחוץ היא נראית כמו קוביית זיכרון רגילה, על פאתה העליונה מקובעים תמונתו של דאלי "השתמרות הזיכרון", והלוגו של השעון המתמוסס. על הפאות האחרות, תמונות מתחלפות באקראי. סצנות קצרות ומתוקות, של שתי ילדות קטנות ומתוקות. בתחתית הקובייה נמצא מתג ההפעלה, מאופנן לטביעת האצבע שלי.כשאני נוגעת במתג, ואני מאד משתדלת לא לעשות את זה לעתים קרובות מדי, האוויר סביב הקובייה מתחיל לרצד בזהרורים של כתום צהוב ירוק סגול. הזהרורים מתארגנים למתאר של גוף, ולאט לאט הופכים שקופים פחות ומוצקים יותר, גווני הצבע מתמזגים והופכים לצורה מוחשית. דקה לאחר שהפעלתי אותה, מונחת בפני אישה, בת דמותה של זו, שראיתי בתמונות שעל הקובייה. ואז, אז מגיע הקסם. תמיד אני מנסה לצפות מתי בדיוק יתרחש, ולרוב אני שוגה. בית החזה שלה עולה פעם אחת, יורד פעם אחת, שפתיה נפערות מעט, ואז היא פוקחת את עיניה.כמה אהבה ממלאת את לבי, כשעיניה ננעצות בי, והיא מחייכת אלי."שלום אהובה." אני לוחשת, ולחיה ממלאת את כף ידי."בוקר טוב אהובה." היא עונה, ומתמתחת. הגוף שלה גמיש, צעיר, ואני כובשת את הצער.היא מפהקת, ואז שואלת: "כמה זמן ישנתי?" מביטה בי שוב, ומוסיפה "ומה הספקת בינתיים? עשית עוד ילד? עזבת עוד עבודה?"אני מנענעת בראשי לשלילה. "אני כבר מבוגרת מכדי לעשות עוד ילדים. ובעבודה הזו נראה לי שאשאר עד הפנסיה. נדמה לי שבסך הכל לא עברו עלי שינויים גדולים. לפחות מאז הפעם האחרונה שנפגשנו." על השאלה הראשונה שלה אני לא עונה. אין בזה הרבה טעם, לומר לה שהפעם הצלחתי להחזיק מעמד שנה, לפני שהפעלתי שוב את הקובייה. בשבילה הייתה זו שינה של לילה."היה לך נעים לישון?" אני שואלת אותה."מאאאאאד." יעלה עונה, תשובתה מתארכת בשל הפיהוק, ומתמתחת שנית. כשהיא מתמתחת, החולצה נצמדת אל השדיים שלה, כבדים ומוצקים. עיני מתמקדות בשפתיה, כשפני מתקרבים יותר ויותר אל שלה.היא מטה מעט את הראש, והגוף שלי מבין זאת כתשובה חיובית, ושובה את שפתיה בין שפתי שלי. השפתיים שלה כל כך נכונות לי, הגוף שלי נרעד, ואני מצמידה את כף ידי אל תחתית הגב שלה, להצמיד אותה קרוב יותר לגופי. אני מעבירה לשון סביב שפתיה, מצידן החיצוני, ומצידן הפנימי. היא תופשת את השפה התחתונה שלי בין שיניה, ונושכת קלות, והתחושה זורמת מטה בגוף שלי, עד שהיא נעצרת במפשעה, ומזמזמת.אני מנשקת אותה עוד, נשיקות שהופכות פחות רכות, ויותר תובעניות, והיד שלי מזדחלת מבעד למכנסיים שלה, מבעד לבד התחתונים שלה. היא מפשקת את רגליה מעט, והאצבע שלי שוקעת אל בין השפתיים שלה."הו." אני לואטת, אל בין שפתיה. האצבע שלי מרגישה אותה, וחוקרת אותה. היא מוצקה, ורכה, ורטובה. ומרגישה כל כך אמיתית, כל כך כאן."הו." אני עוזבת את השפתיים שלה, ונושכת את צווארה, טומנת את עיני בשיערה ונושמת את ריחה, מתרכזת בתחושות ששולחת אלי האצבע שלי. אני מוסיפה עוד אצבע, מלטפת איתן את פתח הנרתיק, אוספת ממנו לחות ומרקדת סביב הדגדגן שלה.אני מקשיבה לנשימה שלה, מתמהרת והולכת, והיא לוחשת לתוך שיערי."כן. אני כאן. אני איתך. תני לי עוד."אצבעותיה לופתות את שיערי, מפתלות את השיערות סביבן, ומושכות, והראש שלי נמשך אחריהן, לחשוף צוואר. היא נצמדת לצווארי, בשפתיה ובשיניה, ויונקת אותו עמוק. אני נאנקת, התחושה על הגבול שבין הנעים לכואב, ואני יודעת שלמחרת יישאר שם סימן. אבל זה גורם לי להרגיש חיה, כל כך חיה, וכאן, ועכשיו, שאני לא רוצה לעצור אותה.ואז היא שולחת יד לתוך מכנסי, מפלסת דרך בין תלתלי הערווה שלי, ונוגעת בדגדגן שלי, וכל השליטה שלי מתמוססת."אוי. כל כך התגעגעתי אליך." אני אומרת, בעל כורחי כמעט, ונלפתת אליה, נפתחת ונפשקת, וכל התשוקה שלי, כל התחושות שלי, כל ההוויה שלי, מתקיימות רק בשטח המגע שלי באצבעות שלה, ובשפתיים שלה על צווארי.תוך פרק זמן קצר, קצר כל כך שלא יאמן, אני מרגישה איך הגוף שלי רוטט ופועם, וגל של רטיבות עובר בי אל היד שלה. אני מתרפה, בובת בד מסמורטטת.אני שולפת את היד שלי מתחתוניה, ליאות באיברי, ומחבקת אותה, מניחה את האוזן שלי על לוח לבה."כל כך כל כך התגעגעתי אליך." אני חוזרת על המלים."עבר הרבה זמן הפעם." היא אומרת, שואלת, ואני שוב לא עונה לה. מתישהו במהלך הפגישה בינינו ודאי תשאל אותי בת כמה אני היום, וגם על זה לא אענה.כשנפגשנו לראשונה, היינו בנות עשרים, שנתיים לאחר מכן נפרדנו. ומאז עברו עלי עשרים ושתים שנים. והיא, בת כמה היא עכשיו? עשרים ושלוש? לכל היותר עשרים וארבע.לראשונה מאז התעוררה, היא מסתכלת סביב. על המחצלת עליה אנחנו שוכבות, על עץ האלון תחתיו מונחת המחצלת, על העשב הגבוה סביבנו, שפרגים מציצים ממנו. השמש עדיין גבוהה יחסית בשמים, אבל כבר לא מאד חם."אביב עכשיו. בחרת זמן יפה להעיר אותי. תודה." היא מסתובבת אלי, לוקחת את כף ידי ונושקת לה.היא מתיישבת, גבה מופנה אלי, ברכיה מקופלות אל חזה, ועיניה אל האופק. אני משתוקקת לחזות בגופה העירום, לגעת בה, ללטף אותה, ללקק את עורה, לראות אותה מתפתלת מתחת לאצבעות שלי, לטעום את המליחות שלה. אבל אני מקשיבה לגוף שלי, שדורש את זמן ההתאוששות שלו."אני גם מתגעגעת לפעמים." היא אומרת, ומפתיעה אותי, גם במלים, וגם בטינה שמבצבצת מהן. "אני מתגעגעת לחיים אחרים, לראות אנשים אחרים. גם אליך, אבל לעשות איתך דברים שהם מעבר לסקס. לראות סרט, לאכול גלידה, לרקוד, לטייל יד ביד. חיים, את יודעת."ואז היא מסתובבת אלי, ופחד ניצת בעיניה."לא, שלא תביני אותי לא נכון." היא מוסיפה במהירות. "אני נהנית מהסקס איתך, את נהדרת ומדהימה לי, אני אוהבת כל רגע שאת בוחרת לתת לי."היא מכאיבה לי, אבל אני מנסה להסתיר, ומתקרבת לשבת לידה, לחבק אותה.היא קוביית זיכרון מקולקלת. לא, לא מקולקלת. קוביית זיכרון עם באג. תכננו אותה כך שתשתמר כפי שהוקלטה, להיות לנצח בת עשרים ושתים, לנצח לזכור את האירועים החוויות והרגשות שחוותה יעלה עד הרגע שהונצחה. עד אותה הנקודה, ותו לא. אבל היא זוכרת עוד. היא זוכרת כל אחת מן הפעמים שהערתי אותה. היא גדלה, ולומדת, וזוכרת, ומזדקנת. בכל פעם שאני מעירה אותה, היא מתבגרת ביום אחד.אני שוקלת איך לענות לה. אם אקח אותה לראות סרט או לאכול גלידה, נבלוט בשטח כמו. כמו קרנף באנטארקטיקה. היא בגיל של הבת הגדולה שלי. ואני לא רוצה להתייחס אליה כמו לבת. היד שלי נכנסת מתחת לחולצתה, מלטפת את גבה במעגלים. עורה חם ורך מתחת לכף ידי.ואז הולם בי המבט שלה, לפני שחזרה בה והתנצלה."למה את מפחדת ממני?" אני שואלת, לפני שאני מספיקה לעצור את עצמי.היא מושכת בכתפיים."ממה יש לי לפחד? בסך הכל יש לך שליטה מוחלטת על מה שאעשה בזמן שלי, וההחלטה על אורך החיים שלי נמצאת בידיך." והפעם נימת הטינה בקולה בולטת יותר.הפעם זה כבר ממש כואב, שורף בחלק העליון של הבטן. אולי כי יש בדבריה יותר משמץ של אמת. היא מתעוררת רק כשאני בוחרת בכך, רק כשאני מפעילה את קוביית הזיכרון. ואני מתייחסת להשכמות שלה כאל כניעה לחולשותיי, רק כשמגיעים מים עד נפש. יותר מפעם אחת כבר עברה בראשי המחשבה להשמיד את קוביית הזיכרון שלה, ובכך ליטול את הקורה מבין עיניי, את הפיתוי.אני מקללת בתוך ראשי. ארור מי שלא בדק את הקוביות עד הסוף. היא לא הייתה אמורה להיות מודעת לפעמים הקודמות שהערתי אותה, היא לא הייתה אמורה לחשוב על הפעמים הבאות. היא לא הייתה אמורה ללמוד, או להתבגר, או לפחד."אני חושבת." אני מתחילה לומר, ואז עוצרת ונושמת נשימה עמוקה. "אני מניחה שאם עד היום לא ויתרתי עליך, כל השנים האלו, אז גם בעתיד אני לא אוכל לוותר עליך ולהפרד ממך." ולרגעים, לשניות קצרות, נדמה שזו האמת."כמה שנים באמת? כמה זמן עבר?" היא מסתובבת אלי ושואלת. אבל אני מנידה בראשי. זו שאלה שלא אענה עליה, כפי שלא עניתי מעולם, והיא יודעת את זה. היא מחייכת אלי, מלקקת את השפתיים, ואז אומרת."אז בואי נדאג, שתמשיך להיות לך מוטיבציה להעיר אותי." היא דוחפת אותי בגבי אל המחצלת, ונשכבת עלי לכל אורכה, ותחושת המשקל שלה עלי כל כך טובה לי ומרככת אותי, שרק במאמץ גדול אני מצליחה להתעשת."משהו אחר הפעם. חכי רגע. הבאתי צעצוע." אני קמה ממקומי וניגשת אל תיק בד קטן שהבאתי איתי, מוציאה ממנו ויברטור קטן וחבל ארוך. אני מניחה אותם לידנו, ואז מפשיטה אותה. לאט, זה תהליך שכרוך בו עונג, אבל גם כאב. ראשית אני מרימה את קצה החולצה שלה, חושפת את הבטן המתנשמת, את קצות הצלעות, נותנת לחולצה ללטף את השדיים בעוברה מעלה, ואז היא מרימה את ידיה, והעור הבהיר של בית השחי נחשף, ואני בולעת רוק.אני מסיימת להפשיט אותה, ומביטה בה. כמה שהיא יפה. כמה שהיא צעירה. פעם היינו שתינו כאלו, היום אני כבר לא. העור שלה מתוח, השדיים שלה מוצקים, השומנים שלה במקומות הנכונים, העור סביב העיניים מתוח. כל כך יפה לי לראות אותה, וכל כך מכאיב.להתפשטות שלי אני ניגשת ללא טקס, מסירה את המכנסים והחולצה, ועוצרת.אני מביטה בה מביטה בי.על מה היא חושבת? עלי עברו עשרים ושתים שנים, שלוש לידות, רוב מריבות ומתחים וחירוק שן, וכל רגע ניכר עלי. הירכיים העבות, הצמיגים בבטן, רפיון השרירים, המבט הספקני בעיניים. היא עוד זוכרת אותי אחרת, הזיכרון שלה עדיין טרי, מן השרון ההיא, שהכירה. אפילו בפעם הקודמת בה ראתה אותי, לפני כמעט שנה שלי, פגישה שארעה לפני לילה אחד בלבד מבחינתה. אפילו אז, נראיתי אחרת, רזה יותר ועייפה פחות. היא מתבוננת בי בעיון, כאילו מנסה לחקוק את דמותי, ואז נוגעת בי בקצות אצבעותיה, ידה עוברת ברפרוף בצד השמאלי של פני, יורדת מטה לאורך היד שלי, וכשהיא מגיעה לכף ידי היא אוחזת אותה בידה, ומושכת אותי אליה.ידי מחזיקות בראשה, שפתי נצמדות לשפתיה, שדי נמחצים אל שלה, בטני נוגעת בשלה, וידיה לופתות את פלחי העכוז שלי.ואז היא מתרחקת מעט, מחייכת ואומרת:"ובעצם יש לא מעט אנשים שהיו מקנאים בקיום כמו שלי. לישון כל הזמן, ולהתעורר רק מדי פעם.  להתעורר רק בשביל סקס, כשמובטחת לי פרטנרית. כשרונית. יצירתית. להוטה. לוהטת." ובכל מלה שלה היא נועצת את אצבעותיה עמוק יותר לתוך עגבותיי.אני מפילה אותה אל המחצלת, ומתבוננת בה מחייכת, את החיוך שלה שאומר: מה כבר תכננת לנו? אני איתך לאורך כל הדרך. וברגע הזה אני אוהבת אותה בכל מאודי, ללא שום ספקות.והחיוך לא מש מפיה, גם כשאני קושרת את קרסוליה זה לזה, מפשקת מעט את ירכיה ומניחה את הוויברטור רוטט ביניהן. היא ממשיכה לחייך גם כשאני מתיישבת בפישוק על בטנה, ומניחה את כפות ידי על שדיה, מעסה אותם מספר שניות, ואז מוחצת אותם בחוזקה.הפטמות שלה מגיחות מתוך השד הנמחץ, ואני ממוללת אותן בין האגודל לאצבע, לוחצת את העטרה בחוזקה."זה כואב, את יודעת." היא אומרת. והחיוך שלה מתעוות לרגע."אני יודעת." אני מאשרת, ומשחררת לשנייה את הלחץ, רק כדי למחוץ אותן שוב, בעוצמה חזקה יותר.אני יכולה להרגיש את הרטט עובר מירכיה אל תחתית בטנה, וממנה אלי, ואני מתחילה לנוע על הבטן התחתונה שלה, בתנודות קטנות, מורחת את הרטיבות שלי על אזור הטבור שלה. אצבעותיי מנגנות בחוזקה על הפטמות שלה, פעם על זו ופעם על זו, עיני נעוצות בעיניה. אני מאגרפת את ידי סביב רקמת שד, ומגבירה את הלחץ על הפטמות."אוי." היא שואלת, נאנקת. "למה את רוצה להכאיב לי?" ואז היא גונחת שוב, והפעם כמעט שאין בגניחה כאב. היא אוחזת שוב בפלחי העכוז שלי, ומניעה אותי עליה, מחליקה אותי נמוך יותר ויותר, עד שאני רוכבת על המפשעה שלה, ויכולה לחוש את הוויברציות בתוכה כמעט ממקור ראשון. העיניים שלה נעצמות, והאגן שלה מתחיל בתנועות קטנות ומהירות מעלה ומטה, ברגליים שנצמדות זו לזו ומרפות, ושרירי עכוז שמתכווצים ומתרפים חליפות בין ירכי. עד שבסוף היא מקשתת את הגב, ומתקשחת, והפטמות שלה בין אצבעותיי לוהטות. הו, היא כל כך יפה כשהיא גומרת. כל כך סקסית וכל כך יפה.אחרי שאני מתירה אותה, אני שוכבת לצידה, ראשי מונח על חזה המתנשם, ומלקקת מדי פעם בזהירות את הפטמות להן הכאבתי. אחר כך אני מסתובבת לכיוון שלה, מלטפת את שיערה ואת גבותיה, ונושקת לשמורות עיניה.היא עוצמת עיניים, נושמת עמוק, כמי שהולכת לפגוע, ואז שואלת."אני אמיתית מבחינתך? או שזו סתם אוננות בשבילך? לקחת קובייה פגומה של זיכרון, זיכרון של מישהי שפעם אהבת, ולהעיר אותה שוב ושוב לחיים?"היא שואלת, ואני מתפתלת. זה מדהים לגלות כל פעם מחדש, כמה שמלים יכולות להכאיב."את אמיתית לגמרי. אני מכירה אותך הרבה יותר זמן ממה שהכרתי את יעלה. את היעלה ההיא. יותר מזה. את גורמת לי עצמי להיות יותר אמיתית." אני מנסה להסביר. זו לא הבעיה, זו ממש לא הבעיה בכל הסיטואציה. "והפגם שיש ב. בקוביית הזיכרון שלך. הופך אותך לעוד יותר אמיתית.""מתי הפעם האחרונה שדיברת עם יעלה?" היא ממשיכה ותוקפת "עם יעלה האמיתית, לא איתי.""אבל אני לא יכולה לדבר איתה." אני מוצאת עצמי מתגוננת. "את יודעת שאסור לי. סיכמנו שלא ננסה למצוא זו את זו. לעולם.""אה." והצליל שלה רווי סרקזם "ואת אחת שתמיד ממלאת הוראות, ותמיד פועלת בהתאם לכללים." היא שותקת ואז מוסיפה "כשזה נוח לך.""חשבת פעם," היא ממשיכה לתקוע מסמרות בבשרי "מה יעלה עושה עם קוביית הזיכרון שהענקת לה? היא גם מזיינת אותה? אולי יש במקום אחר על הפלנטה הזו, איזו שרון, תקועה בגיל עשרים ושתים, עם יעלה אחרת, בת. בת כמה את? שלושים וחמש? איך את חושבת שהיא מרגישה?"ארבעים וארבע, אני רוצה לתקן אותה. אבל המלים שלה חודרות ופוצעות עמוק מדי, ומרגיש לי קטנוני להתעקש על מספרים. כי כשהיא אומרת את זה אני יודעת. אני יודעת שאילו הייתי בנעליה של השרון ההיפותטית ההיא, שממתינה בשינה אינסופית עד שהיעלה ההיפותטית ההיא תעיר אותה מדי פעם בפעם, לזיון של שעה גנובה מתוקה. אילו הייתי במקום ההוא, הייתי הורגת אותה, את אותה היעלה. גם בידיעה שהמשמעות לגבי, שרון של קוביית הזיכרון, היא התאיינות, כי אין אדם אחר בעולם שיוכל להפעיל את קוביית הזיכרון, המאופננת לטביעת האצבע שלה.להיות שבויה בידיו של אחר, לדעת שאת מחכה לנשיקה של אהבה שאולי תגיע יום אחד, ואולי גם לא. קצת כמו הג'יני, שחיכה אלף שנים בבקבוק, ואז נשבע להרוג את זה שישחרר אותו."אבל מה את רוצה שאני אעשה?" אני מצליחה לבסוף לשאול, מתוך מערבולת הרגשות המציפים ומשתקים אותי.יעלה מסתובבת אלי ומוחה מלחיי דמעה. "לא אל תבכי, בבקשה אל. אני מתנצלת. אין לי תשובות, וזה לא הוגן כלפיך. סליחה." היא מחבקת אותי, חזק, ודמעותיי מרטיבות את לחייה. אחר כך היא שרה לי שיר ערש, ומרגיעה אותי בתוך החיבוק שלה.יותר מאוחר אנחנו מלבישות זו את זו, ואני מברישה את שיערה בתנועות ארוכות ארוכות. אני מזמזמת שיר, מנגינה ישנה מימי נעורינו, ויעלה מצטרפת אלי. לרגעים, היא מזכירה לי את הבת שלי.השמש כבר כמעט שוקעת, אנחנו שוכבות זו לצדה של זו, ויעלה מפהקת."אני לא רוצה לישון." היא אומרת, ופחד מצית שוב את עיניה. הסוללה שלה כמעט ריקה, ושתינו יודעות זאת."אני יודעת שאת לא רוצה. אני יודעת. אבל אני כאן איתך, ואני אשאר איתך עד שתירדמי." אני אומרת לה, ומחבקת אותה, ומנדנדת אותה.הנשימה שלה מאטה. בית החזה שלה עולה ויורד. ואז עוצר. כמו קללה.הגוף שלה מאבד מחומו, נצבע בזהרורי השקיעה, נפחו קטן במהירות, עד שהוא הופך שוב לקובייה. קוביית הזיכרון הארורה.אני בולעת רוק, אוחזת את הקובייה, ומניחה אותה בתוך תיק הבד שהבאתי.ואז קורסת אל המחצלת בתנוחת עובר, מתנדנדת קדימה ואחורה, ונזכרת בכל המלים שלא יכולתי להגיד לה. כמה שאני אוהבת אותה, כמה שהיא משמחת אותי, כמה שאני מצטערת על מה שאני עושה לה, וכמה אני מקווה שאצליח לעמוד בפיתוי ולא להעיר אותה שוב. @ כל הזכויות לתוכן עמוד זה שמורות לשחר אור
