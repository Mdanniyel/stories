---
id: 17699
title: "לאהוב את המים - פרק לג'"
author: "השואל"
author_id: 1783
date: "2014-02-24"
category: "אהבת גברים"
tags: ['נוער וצבא']
prev_chapter_id: 17698
next_chapter_id: 17700
original_url: "http://gogay.co.il/story.php?id=17699"
---

# לאהוב את המים - פרק לג'

יוסי חזר הביתה מהחתונה של אנה. אחותו, שירן, ישב על הספה ובהתה בטלוויזיה, מכניסה את כף ידה לתוך קערה עצומה של פופקורן ואחר כך הישר לתוך הפה. ירכיה השמנות היו שרועות על הספה. כשיוסי נכנס היא המהמה לו לשלום.
"מה נשמע, שירנוש? רואה משהו טוב?"
להפתעתו, היא החלישה את הווליום וחייכה אליו. "סתם שעמום." אמרה לו. "מה קורה איתך? איך היה בחתונה?"
הוא חייך בחזרה, והתיישב על הכורסא. "אחלה. היה כיף מאוד."
"בטח כולם השתכרו."
"או-הו... אל תשאלי. גם חיילים וגם מפקדים בכירים. כולם."
"איך החברה שלך הייתה?"
"אנה? מהממת."
"איזה כיף."
הוא הביט בה בשתיקה.
"אל תרגיש רע. מותר לך לדבר איתי על חתונות."
"את יודעת שבחודש הראשון זה לא היה ככה. היית זורקת עליי צלחת אם הייתי אומר משהו שקשור לזה."
"בכל מקרה הייתי במצב רוח של לזרוק צלחות."
"ועכשיו לא? לאן התקדמת?"
"בסדר, יוסי. אל תעצבן אותי עכשיו. גם. אבל קצת פחות. אתה יודע על מי באמת הייתי זורקת צלחות? על אולה ועל גלי ודנה, שמסננות אותי מאז. נשארו לי רק שתי חברות לדבר איתן."
"את יודעת מה, שירן? אולי זה לא כזה נורא."
"איך לא נורא, שחברות טובות שלך מתנהגות אליך כאילו את זבל?"
"זה לא נעים בכלל, אבל ככה את יודעת יותר טוב מי החברים האמיתיים שלך ומי סתם עשה הצגות כל הזמן."
"אני לא רוצה לעשות מבחנים לחברות שלי, מה הקטע."
"בסדר, אני יודע שהיית מעדיפה לוותר על כל הסיפור, אבל באמת, את יודעת שאלו שנשארו חברות שלך הן חברות אמת, והשאר לא שוות יחס."
היא גיחכה. "אתה תמיד כזה דרמטי."
"אז מה. זה כיף."
היא לקחה עוד חופן פופקורן ודחפה אותו לפה.
"ומה איתך, יוסי?"
"מה איתי?"
היא ליקקה את שפתיה שהיו צרובות ממלח. "אתה ואסתי הייתם מותק של זוג."
"זה לא התאים בסוף."
"בסדר. אני מבינה שכנראה לא, אני לא מטומטמת, אבל למה?"
"הייתה בינינו תקשורת לא כל כך טובה. היא רצתה שאני אהיה יותר נגיש. כמה פעמים אמרה לי שאני מרוחק."
"איך היא יכולה לומר דבר כזה. אתה מקסים."
"בסדר. היו לנו רצונות שונים."
"טוב. הגיע הזמן להתקדם הלאה, יוסי."
"יהיה בסדר, אל תדאגי."
"אני פשוט רוצה שיהיה לך טוב, באמת."
הוא נדהם לראות שבעיניה מבצבצות דמעות.
"אני מת מעייפות." אמר לה. "נראה לי שאלך לישון."
"לילה טוב, מותק." אמרה שירן. "רגע, תן לי חיבוק."
היא קמה ממקומו ועטפה אותו בחיבוק. הוא הרגיש איך כל השומן שלה חונק אותו.
"לילה טוב." אמר אחרי שהתנתק מהחיבוק. בשירותים ראה את בבואתו במראה. עיניו היו אדומות מעייפות. לפני שעה עוד רקד עם כולם בקצב, בהתלהבות, באנרגיה. הם לא יודעים.
