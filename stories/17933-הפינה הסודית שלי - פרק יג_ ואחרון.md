---
id: 17933
title: "הפינה הסודית שלי - פרק יג' ואחרון"
author: "הנדל"
author_id: 1549
date: "2014-06-23"
category: "אהבת גברים"
tags: ['אהבה וזוגיות']
prev_chapter_id: 17932
next_chapter_id: None
original_url: "http://gogay.co.il/story.php?id=17933"
---

# הפינה הסודית שלי - פרק יג' ואחרון

עמית פגש את מקס כשעבד בזמנו במסעדה אחת בתל אביב. מקס היה גם כן שף והומו, אבל היה נשוי באושר לאישה שאהבה מאוד להיות נשואה לגבר שהיה בבית רק כמה ימים בשנה.
היו להם ילדים מקסימים שתמונותיהם היו תלויות על קירות תאו של מקס ואני נהגתי לעצום את עיני כדי לא לראות את פניהם התמימות כשמקס ביצע בי מעשים לא תמימים בעליל.
הסתדרנו מצוין, מקס ואני. הייתי בדיוק הטעם שלו והוא היה הטעם שלי. שנינו רצינו זה מזה בדיוק מה שהיינו מסוגלים לתת אחד לשני ולא בזבזנו זמן בדיבורים על רגשות ושאר הבלים.
"אתה בטוח שאתה רק בן שמונה עשרה?" הוא צחק אחרי הפעם הראשונה כשאמרתי לו שאני מבין והוא לא צריך להסביר לי שהוא אוהב את אשתו והילדים ושמה שאנחנו עושים פה לא קשור לחיים האמיתיים שלו, זה רק סקס.
"אל תדאג לי, אני בסדר גמור." אמרתי לו בקוצר רוח, ולקחתי עוד לגימה של וודקה.
"אני רואה שאתה בסדר." חייך מקס, "אבל בכל זאת, אם לא אכפת לך, הבטחתי לעמית שאני אשגיח עליך. אני מקווה שאתה לא מתנגד."
"תעשה מה שאתה רוצה ותן לי לעשות מה שאני רוצה." הצהרתי וזה בדיוק מה שעשינו.
חוץ מלזיין ולהזדיין על ימין ועל שמאל עבדתי כמובן קשה מאוד במטבח, ובשעת הדחק גם מלצרתי, אבל היו לי גם שעות פנויות שאותן ניצלתי לסקס גם באוניה וגם על החוף, ואפילו בדקתי יותר לעומק את האופציה הנשית, וכמו שרותם אמר - להיות עם נשים לא גרם לי סבל, אבל העדפתי גברים.
הייתי מתוכנן לחזור הביתה לחופש של שבוע בסוף יולי, אבל בגלל שהשף באוניה השנייה של החברה חלה העבירו לשם את מקס באמצע ההפלגה והוא התעקש שאני חייב לבוא איתו, ככה יצא שנעדרתי מהבית במשך חודשיים תמימים.
חזרתי בסוף אוגוסט והופתעתי לגלות שרק אני מרגיש שונה, בבית הכול נשאר כמעט אותו דבר חוץ מכמה שינויים קטנים ולא חשובים - עמית ומנדי חזרו להיות יחד ועמית המשיך לבקר מידי פעם אצל קימי ודודו ופשוט צירף לשמחה גם את מנדי. לאביב - אחי הצעיר - נהייתה חברה. אימא הבינה שאבא שוב מזיין מהצד וחזרה להיפגש עם המאהב הצעיר והנחמד שלה. דנה חזרה מאילת שזופה ועליזה, מאובזרת בדניאל - בחור נחמד שהיה מאוהב בה עד למעלה מראשו - ורותם שכב בבית וגסס.
"את לא מגזימה דנה? אולי הוא קצת הגזים עם הדיאטה, אבל גוסס?"
"טוב, אולי לא גוסס, אבל המצב שלו לא טוב. הביקור אצל אבא שלו היה אסון, גם כי אבא שלו הוא כזה... הוא מין טיפוס כזה... וגם קצת בגללי ובגלל דניאל."
"מה אתם שייכים לזה?"
"אנחנו שייכים כי בגללנו רותם היה חייב להגיד לאבא שלו שהוא הומו. אחרי שהוא יצא מהארון הוא פשוט הפסיק לגמרי לאכול והפסיק את הקורס צלילה ורב כל הזמן עם המשפחה שלו ו... זה היה נורא."
"לא הבנתי. למה הוא היה חייב להגיד לו."
"מפני שאבא שלו ראה שפתאום אני, שאמורה להיות החברה של רותם, מסתובבת מחובקת כל הזמן עם בחור אחר, וכשהוא שאל את רותם מה קורה פה רותם אמר לו את האמת והכל התפוצץ בצורה איומה."
"מה, ככה סתם רותם הלך ואמר לו שהוא הומו?" נדהמתי.
"אני לא הייתי שם כשזה קרה, אבל סיפרו לי שרותם היה שיכור, ואבא שלו כעס וקרא לו רמאי, שקרן ופחדן, וזה היה זוועה. בסוף הוא העלה את רותם על מטוס חזרה לצפון ואני נשארתי עם דניאל במלון שלו. חזרתי הביתה באוטובוס וזה היה יותר כיף מהטיסה כי זה היה עם דניאל. היית מאמין שהוא גר לא רחוק ממני והיה עם בת דודה שלי בתנועה? מצחיק שהייתי צריכה לנסוע עד אילת כדי לפגוש אותו."
"ממש מצחיק." הסכמתי, "אז איפה רותם עכשיו?"
"שוכב במיטה בבית ולא מסכים לאכול כלום. אימא שלו פשוט מיואשת. אולי תלך לבקר אותו?"
"בסדר." אמרתי, "אני הולך." והלכתי, לא לפני שהתייעצתי עם קימי שאמר לי לעשות מה שהלב שלי אומר לי.
"איזו מין תשובה הומואית זו?" התרעמתי.
"איזו מין תשובה אתה מצפה לקבל מהומו?" הצטחק קימי.
"נו, לך כבר." התרעם דודו, "למה אתה מחכה? שקוף שאתה מת לראות אותו."
תמר פערה פה כשראתה אותי. "כמה שאתה שזוף גוני, אתה נראה נפלא." אמרה ודמעות עלו בעיניה.
"איך הוא?" שאלתי.
"לא טוב. הנסיעה לאילת הייתה אסון. הכול באשמתי, זה היה רעיון שלי, חשבתי שהוא ייקח אותך ושביחד תספרו לאבא שלו. אני ידעתי עליכם מההתחלה גונן, התביישתי לדבר, אבל תמיד ידעתי."
"ראית אותנו מהחלון?"
"רק פעם אחת. זה היה במקרה, אחר כך השתדלתי לא להסתכל." הסמיקה תמר, "אבל לא הופתעתי גוני. תמיד ידעתי שהילד שלי הוא כזה, הרגשתי שהוא לא כמו כולם ושמחתי שאבא שלו גר רחוק ושאני יכולה להגן עליו. אולי הייתי צריכה לשמור עליו בבית עוד כמה שנים. אני כבר לא יודעת מה לחשוב, תמיד מאשימים בסוף את אימא. שמרת עליו יותר מידי, שמרת עליו פחות מידי, כשאת אימא מה שלא תעשי תמיד תצאי אשמה."
"לדעתי את בסדר גמור." נישקתי על לחייה, "לרותם יש מזל שאת אימא שלו." הבטחתי לה ונכנסתי לחדרו.
הפוסטרים העליזים של דיסני נעלמו, אבל חוץ מזה הכול נשאר אותו דבר כולל השטיח הילדותי עם הרכבת. רק רותם שלי, תומי החמוד שלי שהקפדתי לא לחשוב עליו בחודשיים האחרונים כדי לא לשקוע בגעגועים נעלם. במקומו שכב במיטה איש אחד, רזה כשלד עם עיניים בוערות ועצמות לחיים בולטות.
"גוני, חזרת?" הוא לחש וניסה להתרומם מהמיטה.
התיישבתי לצידו ואספתי אותו אלי בעדינות, נזהר לא לשבור אותו. "כן, חזרתי אליך חמוד." אמרתי ונישקתי בזהירות את צווארו. שמץ מהריח הישן של רותם שלי עוד דבק בעורו והעלה דמעות בעיני. הוא ליטף את גבי ואמר לי שצדקתי, הוא נכשל במבחן.
"לא נורא תומי. תמיד יש מועד ב'."
הוא צחק קצת ואני ניצלתי את ההזדמנות ודחפתי לו לפה עוגייה מצלחת העוגיות שאימו הניחה על ארונית הלילה שלו.
"אז מה עשית בחופש הגדול?" שאל תומי, מניח את ראשו על כתפי.
"תאכל עוד עוגייה ותשתה מיץ ואני אספר לך." הגשתי לו כוס מיץ תפוזים. הוא שתה ואכל עוגייה אחר עוגייה בעוד אני מספר לו על נפלאות ערי הים התיכון ועל העבודה באונייה.
"פגשת מישהו? מה אתך ועם המקס הזה?"
"אל תהיה מצחיק, מקס נשוי עם ילדים וגם כל שאר העובדים או נשואים או מכוערים או שניהם ביחד וחוץ מזה רובם סטרייטים." שיקרתי, "וגם הנוסעים נשואים או מחפשים מישהו להתחתן איתו, אף אחד לא ראה אותי ממטר."
"אז היית לבד כל החופש?"
"כן. היחידה ששמה אלי לב הייתה אחת המלצריות שלנו שהחבר שלה נפרד ממנה. היינו עצובים ביחד עד שבנשף סיום ההפלגה החבר שלה דחף אותי הצידה כשרקדתי איתה, לקח אותה לסיפון והציע לה נישואים. אני מוזמן לחתונה."
"איזה יופי." צחק רותם, "אחלה סיפור."
"כן, אחלה סיפור." חייכתי, שמח שהסיפור שלי שהיה כמעט לגמרי אמיתי (השמטתי את החלק שבו ביליתי איתה במיטה) גרם לו לחייך. "אני מרגיש כמעט כמו קופידון, אני מקווה שעד שהם יתחתנו כבר תרגיש מספיק טוב ותבוא איתי."
"באמת? אתה מזמין אותי?"
"בטח. אני לא יכול לבלות בחתונה בלי בן זוג, הייתי מספיק זמן לבד רותם, נמאס לי להתגעגע אליך."
"גם לי." לחש רותם, "טוב שחזרת גוני." ואז הנייד שלי צלצל וזה היה מקס.
יצאתי מהחדר כדי לדבר איתו. הוא רצה להיפגש איתי בערב כי אשתו והילדים שיגעו אותו והוא היה צריך... "אתה יודע מה אני צריך גוני." לחש.
"כן, אני יודע, אבל לא הערב. ניפגש מחר. הערב אני עסוק מקס, ביי."
חזרתי לחדר של רותם עם צלחת מרק בשבילו, האכלתי אותו וישבתי לצידו עד שנרדם, ואחר כך חזרתי הביתה לספר להורי שבסוף שיניתי את דעתי ואני כן אחזור ללמוד בבית הספר התיכון. הם שמחו מאוד וגם דודו וקימי ששנאו את הרעיון של בית ספר אקסטרני שמחו.
"קדימה, בוא נלך לקנות לך חולצות בית ספר גוני." אמר קימי, "החולצות מהשנה שעברה כבר קטנות עליך, השנה אתה צריך כבר אקסטרה לארג'."
"כן, אתה צודק." הסכמתי.
בדרך שוחחנו והוא הזדעזע לשמוע על מצבו של רותם ושמח שאני שוב איתו. "ואיך באמת היה בהפלגה?" שאל.
"היה בסדר קימי, עשיתי כסף טוב ואני ומקס... הסתדרתי איתו טוב, אני כנראה אמשיך להיפגש איתו פה ושם כשהוא יהיה בארץ."
"אני מבין." אמר קימי ביובש, "וכמובן שרותם לא יודע על זה כלום."
"לא, והוא גם לא ידע, אולי, אני לא יודע קימי. נחיה ונראה, הכי חשוב זה שהוא יבריא."
"אתה לא חייב לחזור אליו רק כי הוא חולה."
"אני יודע. לא בגלל זה אני רוצה שנחזור, באמת התגעגעתי אליו, רק כשראיתי אותו שוב הבנתי עד כמה, אבל מידי פעם אני צריך עוד מישהו חוץ ממנו קימי, אתה מבין?"
"מי יכול להבין את זה יותר טוב ממני?" נאנח קימי, ואולי היה מוסיף עוד משהו, אבל פתאום פגשנו את סיסו ואת הבת שלו קונים חולצות לבית הספר, בדיוק כמו שהיה לפני שנה, והוא הסתפק בטפיחה על כתפי והחליף נושא.**אפילוג**
אחרי שבועיים שבהם רותם אכל כל מה שאימא שלו הכינה ובלע בצייתנות את כל התרופות שקיבל מהרופא הוא הצליח להתאושש מספיק כדי לצאת מהבית.
עד אז ביקרתי אצלו כל יום, דיברתי איתו הרבה, חיבקתי ונישקתי אותו כשהוא רצה, אבל סקס לא היה גם כי אימא שלו הייתה בבית וגם כי הרגשנו שזה עדיין מוקדם מידי.
"אבל למה הפסקת לאכול? אני פשוט לא מבין." ניסיתי לברר כשנראה היה לי שהוא חזק מספיק לנסות להסביר.
"לא יודע. הרגשתי שלא בא לי לאכול, מרוב דיאטה כאילו שכחתי איך אוכלים. הרופא אמר שהייתי כנראה בדיכאון ושאני מתאושש מצוין. מוכרחים לדבר על זה גוני?"
"לא חמוד, בטח שלא. בא לך לצאת לטייל קצת בחוץ?"
הוא הסכים ומאז היינו יוצאים כל יום לסיבוב וכל פעם הלכנו קצת יותר רחוק. אחרי שבוע בערך הגענו לגן השעשועים וישבנו שם זמן מה לנוח ופתאום רותם שאל מתי נחזור להיות באמת יחד.
"אתה מתכוון לזיונים?" שאלתי והתחלתי לחייך.
"לא, אני מתכוון לטיפוס הרים. בטח שאני מתכוון לזיון, מה, לך לא בא?"
"קדימה, בוא נחזור הביתה ושם תקבל תשובה על השאלה שלך." נתתי לו יד ומיהרתי הביתה. איזה מזל שאימא שלו יצאה לבקר את אחותה והשאירה לנו בית ריק.
המשכנו עם הטיולים היומיים שלנו שהלכו והתארכו עד שהגענו לסופר וגילינו שהפינה הסודית שלנו לא קיימת יותר. פקחי העירייה גילו שיש תוספת לא חוקית לסופר של עמית ואחיו והתעקשו שהיא תיהרס.
"אני לא מבין למי הפינה הקטנה הזו הפריעה." אמר רותם ודמעות עלו בעיניו, "זה ממש מעצבן. אותך זה לא מעצבן גוני?"
"לא נורא." כרכתי יד על כתפו והולכתי אותו פנימה לקנות לו פיצה, "אנחנו כבר לא צריכים פינות סודיות רותם."
"לא, אנחנו לא צריכים." נהרו פניו של רותם ששוב נעשו מלאות ובהירות ושנינו חייכנו זה אל זה ויצאנו משם יד ביד, נוגסים בפיצות שלנו ואת השאלה מי שתה את הוודקה שהשארתי חבויה בארון מתחת לכיור במרפסת הסודית שלי שמרתי ביני לבין עצמי, כמו ששמרתי לעצמי בסוד עוד מספר עניינים שאני שומר עמוק בפנים, בפינה סודית ששייכת רק לי.
