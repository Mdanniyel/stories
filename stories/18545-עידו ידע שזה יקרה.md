---
id: 18545
title: "עידו ידע שזה יקרה"
author: "דויד ד."
author_id: 1917
date: "2014-12-25"
category: "אהבת גברים"
tags: ['יציאה מהארון', 'המומלצים']
prev_chapter_id: 18531
next_chapter_id: 18553
original_url: "http://gogay.co.il/story.php?id=18545"
---

# עידו ידע שזה יקרה

כבר הרבה זמן הייתה לו תחושה שהסוד שלו יתגלה, אבל הוא לא חשב שבאופן כזה. למה, לעזאזל, הוא היה צריך לשמור על תמונות של הביקור אחרון בגעש עם ירון, החבר החדש בן העשרים וארבע שלו שניראה סוף הדרך? כי הוא נורא התגאה שבגיל ארבעים וחמש הוא מצליח להשיג בחורים צעירים? כנראה.כשאשתו של עידו, שרית, ביקשה שהוא ישלח את התמונות של הילדים בחוף בתל אביב ביום שישי האחרון כנראה שהראש שלו היה במקום אחר. בדיוק שכשהוא לחץ על 'שלח תמונות' הוא הבין שמרגע זה החיים שלו ישתנו. אם כבר הוא היה שולח רק לשרית, אבל לשלוח לואטסאפ המשפחתי כך שגם הילדים נחשפו לגוף המושלם של ירון. אי אפשר להגיד שעידו לא היה זהיר במשך כל השנים האלה. המשיכה לגברים התחיל כמה חודשים אחרי החתונה. לא שהיחסים שלו עם שרית לא היו טובים. שרית הייתה בחורה יפה, חכמה, מאוהבת בו, אבל היה חסר לו משהו, והוא מצא את החוסר הזה אצל הגברים.במשך השנים עידו הפך למקצוען בלהמציא סיפורים למה הוא חוזר מאוחר - ישיבות עבודה שלא נגמרות, פגישות בתל-אביב - לשקרנים יש הרבה דמיון. הוא גם היה מאוד זהיר. לא נתן לילדים לשחק עם הטלפון שלו, סגר אותו בקודים שהחליף לעיתים קרובות. הוא לא חשב שהסוד שלו יתגלה לעולם. הוא קיווה להמשיך עם החיים האלה עוד הרבה שנים. גם אם היה לו נורא קשה. אחרי שליחת התמונות הדברים התגלגלו מהר מאוד - שאלות, הסברים, צעקות, בכי, משברים – הכל בדיוק כפי שהוא ציפה בסיוטים הכי גרועים שלו. אחרי שהרוחות נרגעו, אחרי שעידו ושרית החליטו להתגרש והילדים הבינו שיש להם אבא הומו שאלה שרית את עידו, "בעצם כל החיים שלך בגדת ושיקרת לי?""אני מעדיף להגיד שתמיד רציתי להגן עליך ועל הילדים.""איך להגן? בלהיפגש עם גברים? בלנהל חיים כפולים? בלחזור הביתה אחרי שהידיים לך נגעו בגוף של מישהו אחר? איך בדיוק?"עידו שתק. הוא ידע שגרושתו צודקת. הוא ידע שגם הוא צודק.
