---
id: 16095
title: "סופסוף לבד"
author: "ציפור שיר"
author_id: 1561
date: "2010-09-19"
category: "אירוטיקה נשית"
tags: ['סיפורי אירוטיקה', 'אירוטיקה נשית']
prev_chapter_id: None
next_chapter_id: None
original_url: "http://gogay.co.il/story.php?id=16095"
---

# סופסוף לבד

אוחזת בידך כל הדרך בזמן הנסיעה המתישה באוטובוס, חולמת מה אעשה לך כשנגיע אליי, ואיך אני אצליח, אם אצליח, להתאפק מלקפוץ עלייך מייד ולקרוע מעלייך את המדים.

ההתרגשות שאחזה בי נראית כמשהו שאף פעם בחיים לא פגשתי כמוה. את מחייכת בביישנות האופיינית לך ופעם אפילו נושכת את שפתותייך התחתונות ואני מפרשת את זה כאילו גם את כבר מתה להגיע לרגע המיוחל.


התחנה שלנו.

אני אוחזת בידך השמאלית ומנשקת אותה בקרבה אותה לשפתיי.

הרחוב שלנו די חשוך ואני שואלת אותך אם הכול בסדר.

"הכול סבבה." את יורה מהמותן ולוחצת לי חזק את היד.

"אחלה" אני עונה לך, "אחלה." זה רגע בו אני מוצאת שהמילים מתקשות לזרום פתאום ואין לי מה להגיד לך. ו"אחלה" נשמע פלצני ומעושה בעיניי. אבל אני כל כך מתרגשת מעצם זה שאת באה אליי לראשונה מאז הכרנו, ואני כל כך רוצה שהערב הזה והלילה הזה יישארו חקוקים בליבי לנצח שלא אכפת לי מכלום.

את מתארת לי קצת איך נראית הדרך לבית שלך בראשון, כמה צריך לצעוד ברגל מהתחנה הכי קרובה, ושבעצם הרבה יותר מואר אצלך ושזה לא בר השוואה תכלס, כי הבית שלך הוא ברחוב הראשי שחוצה את העיר כולה.


בתוך חדר המדרגות אני מושיטה את ידי להדליק את האור ולהפתעתי הגדולה את עוצרת אותי."זה בסדר, עדיף ככה, לא?!"

"לא יודעת כאילו... את לא?" אבל את לא נותנת לי להשלים את השאלה. מצמידה את גופי לקיר מנגד למעקה ויד אחת שלך אוחזת לי בסנטר והנשיקה שאת מדביקה לי עם הלשון, מעיפה אותי לחלל החיצון. מה זה? אין דברים כאלה... ואני, לא פראיירית! אז ככה מוצאות את עצמן שתי חיילות בסדיר מתנשקות בתאווה שלא יודעת שובע והמדים קצת לא מסודרים. מקווה שאף אחד מדיירי הבניין שבו אני גרה הוא לא שוטר צבאי.

וכבר אינך מתאפקת שובבה שכמוך והיד שלך משתרבבת לה לעומק החולצה שממזמן נשלפה מתוך המכנסיים, ואני מרגישה איך את חופנת את שדיי שמתפוצצים להם תיכף ולא עוצרת גניחה מעט קולנית... 

אלא שידית הדלת שאנחנו ממש צמודות אליה מוסטת מטה ברעש ושתינו מנתרות מבוהלות.


"היי. זאת אני, הבאתי איתי חברה מהצבא."

"ברוכה הבאה, חברה של כרמלה."

"ברוכים הנמצאים." את מרימה את הכפפה וממשיכה בקול. "אפרת. נעים מאוד."

"גם לנו. תרגישי בבית." עונה לך אימא מהסלון ומהטלנובלה היומית.

ואני יודעת שבקרוב מאוד אגרום לך להרגיש הכי בבית שיש.


"הנה מגבת, המקלחת בקצה המסדרון. אל תדאגי את לא צריכה לעבור מהסלון ואין אף אחד עכשיו חוץ מההורים בבית."

אני מתה להציע לך שאצטרף ומתה שזה יבוא גם ממך, אבל אין לי אומץ. למרות מה שהלך בחדר המדרגות לפני עשר דקות, אני מרגישה שלא כדאי הכול בבת אחת.

את גם לא מציעה את זה, רק לוקחת ממני את המגבת ומחייכת חיוך יודע דבר... ואחרי שחלצת את נעלייך והסרת את צמד גרבי הבד הלבנות שנראו לי בייבי כאלה, את פוסעת יחפה על רצפת הפרקט, משמיעה חריקות כאלה עם כל צעד שלך. אני מביטה אחרייך, אישה-נערה בעלת שיער שחור ארוך ומקורזל, כתפיים צרות במדי זית מרושלים ועיניי מהופנטות מהישבן הסקסי שגם במשרד אני לא יכולה להוריד ממנו את העיניים.


גם אני חולצת את נעליי ומסירה מייד את גרביי, מעסה מעט באצבעותיי את כפות הרגליים שקשיי היום-יום ניכרות בהן. אחר כך אני חובטת מעט במצעים לארגן אותם במיטה וממהרת לשנות מיקומם של פריטים זעירים בחדרי, במחשבה שאולי תאהבי אותם שם במקום פה...

פותחת כפתור, שניים, שלושה בחולצה ונדהמת למצוא שם סימני ליפסטיק שהותרת עליי בין הצוואר לכיוון חזה שמאל.

אימא דופקת על הדלת קלות ולתשובתי היא מציצה פנימה.

"במקלחת." אני ממהרת לענות, כשהיא מחפשת אחרייך בחלל החדר.

"להביא לכן אוכל הנה או שאתן באות?"

"נראה מה אפרת תעדיף ברגע שהיא תחזור, טוב?"

אחר כך אימא שותקת אבל ממשיכה לבהות ואני יודעת מצוין מה היא רוצה לשאול. "זהו, אימא?! לא, כי היא קצת ביישנית כזו ולא נעים שהיא תחזור ואת תהיי כאן וכאלה."

אימא מחייכת את החיוך הממזרי שלה ומשאירה אותי לבדי.

וכשאת חוזרת אני עומדת להתעלף. אין. פשוט אין דברים כאלה. השיער הרטוב שלך ביחד עם ריח השמפו והקונדישנר וקרם הגוף וכל הניקיון והצחות הזו, עושים לי סחרחורות ומאיצים בי להזדרז להתקלח.


מתחת לזרם המים הרותחים אני ממש לא מצליחה להתאפק.

הסבון מעלה הקצף שהוא חברי הנאמן ואיש-סודי ומפוגג הבדידות האולטימטיבי שלי, מסייע בידיי גם כעת כשאני נכנסת למקלחת חרמנית בטירוף. לא מסוגלת יותר לעצור את ההתרגשות ממה שכבר קרה וממה שעוד עומד להתרחש במיטתי הלילה. פה ושם אני מסיטה את הווילון סקרנית, מתה למצוא אותך נכנסת חרש ומתפשטת מבגדייך ושפתייך לוחשות לי "עשי לי מקום, יפה."


כשאני חוזרת לחדרי, הריח המתוק שלך עודו סובב לו כאן אבל את אינך. מרגישה חופשייה. אחלה.

חיש מהר לובשת משהו נוח על עצמי והולכת לסלון.

כשאני רואה אותך מחובקת עם אימא שלי על הספה, שתיכן מזילות דמעות מהטלנובלה. אין לי יותר מילים. על זה אומרים: נאמר כבר הכול... "אני מתה עליה. תביאי אותה כל יום." אימא, עם הצרידות שלה מסיגריות לרוב, מצהירה לך אמונים עוד לפניי... 

אבל אני מאושרת. אין מה לומר.

"בחיים לא פגשתי מישהי שמאוהבת כמוני בבובה פראית." את משלימה את אימא. ואבא שלי שנמצא עכשיו בנחיתות מספרית, מקטר. "אוי ואבוי לי. רק זה חסר. שתיים נגד אחד. הלך ערוץ הספורט..."

"אז אולי זה הזמן לקנות לכם טלביזיה לחדר השינה סוף-סוף. אין בית במאה העשרים ואחת בעולם הזה, שיש בו מכשיר טלביזיה אחד. רק פה."


אחרי שחיממתי לנו שני משולשים של פיצה זיתים עם אנשובי לכל אחת, ואחרי שנגמר סוף-סוף הפרק בסדרה שלכן, אני זוכה בך ואנחנו נפרדות מהם ומסתגרות לנו.


אני מעמעמת בכוונה את האור המרכזי ואנחנו שרועות ככה בעונג על גבי המיטה וצוחקות ונזכרות לנו בסיטואציות הכי קורעות במשרד. וברור שעיקר הצחוקים באים על חשבונה של אסתי המכוערת, המקומית. הרב סמלת עם הכי הרבה רגשי נחיתות ועם הניסיונות הכי פתטיים שאפשר להעלות על הדעת, להתנקם בכל העולם ואשתו בעזרת התפקיד שלה.

את נקרעת מצחוק ואני מנצלת את ההזדמנות ומתבוננת בך, וצחוק זה בכלל לא מה שעובר לי בראש עכשיו. את משגיחה בזה ואט-אט נהיית רצינית ושואלת בתמימות "מה?!"

"כלום. סתם כזה."

"אהה. רוצה כאילו לדבר על זה? בא לך שנפתח?!"

"ממש לא." וכמו שהמילים מטפסות ועולות מתוך פי, אני מושיטה את שתי ידיי, מתרוממת קצת לכריעה ואוחזת בראשך והמגנט פועל את פועלו עלינו והנשיקה מתרחשת לה סקסית וחושנית וצרפתייה מאוד במקורה... "את יודעת משהו?"

"מה?" את עונה כשכולך עדיין בתוך קסם הרגע הזה.

"אני ממש שמחה שהשתכנעת בסוף לבוא. אני מבינה כמה לא פשוט זה היה." את בתמורה רק מחייכת את החיוך המתוק שלך ואני מפילה אותך בעדינות על גבך ורוכבת עלייך. אני שולטת בך ומרגישה בעננים וידיי מושטות ומרימות מעט את חולצת הטריקו האדומה ומגלות את חזייתך. מרכינה את ראשי ומקרבת את הפנים ומנשקת לך את קצוות הפטמות המזדקרות באופן בולט. הן נפוחות ובשרניות כאלה ומרגישות לי כמו שני מוצצי גומי... אני מרשה ללשון שלי לטייל לך על בד החזייה ולהרטיב אותו ואני מבחינה בשינוי שחל אצלך. אני בוחרת לרדת מעלייך אבל להישאר זו שלמעלה, ואצבעותיי זוחלות אל מתחת לחזייה ומרימות אותה. שני השדיים הבינוניים בגודלם, שסביב הפטמות חושפים הילות חומות כהות שמחרמנות אותי במיוחד, מראים לי אותך באור שטרם ראיתיך. קצות האצבעות ממששות אותם וחשות את צורתם ברכות. את נושמת בכבדות כשאני מקרבת שוב את שפתיי ויונקת אותך כאילו הייתי תינוקת בת יומה. הבשרניות הזו ממש מטריפה. מוסיפה לזה נגיסות קלות בקצותיהם ואת מייבבת. סף החום בין רגליי עולה פלאים. אלוהים עד ובעוד כמה רגעים תהיי גם את עדה, כמה אני כבר רטובה שם. את בוחרת להתרומם פתאום ולהסיר ממך הן את החולצה והן את החזייה, משאירה לעינוגיי פלג גוף עליון ערום. פתאום אני מגלה את קעקוע זוג השממיות הנמצאות ברגע של התייחדות, והן בחרו לעשות את זה דווקא על גופך היפיפה במותן הימנית התחתונה. "ואוו... איזה קעקוע מקסים, אפרת. אני בשוק. איך לא סיפרת עד היום? איך לא ראיתי?"

"ברור," את מגחכת. "אם היית רואה הכול קודם, מה היה נשאר לרגעים כאלה?!"

ואחרי הדברים האלה ואחרי שנתת לי ליהנות מספיק ממראה העיניים, את תופסת פיקוד מעליי ומייד מורידה את גופך מטה ומפשקת את שתי רגליי לצדדים. "ישר ולעניין, אה?!" אני אומרת כשאת מקרבת את גופך לאזור המפשעה הרטובה והחמימה. אני מייד חשה את כפות ידייך המפלסות דרך מלמטה ואוחזות בחוזקה בפלחי הטוסיק שלי ומעסות אותו. מילא זה... הצרות מתחילות כשאת מגניבה בעורמה שתי אצבעות לפות החלקלק שנמצא ממש שם רק טיפה למטה יותר, ומעסה לי אותו. צמרמורת אדירה ופתאומית חולפת לכל אורך גופי הנרגש. בלי להתכוון אני גונחת גניחה שאינה משתמעת לשתי פנים. את מאושרת, מסירה ממני את התחתונים המיותרים ומהדקת את רגליי הצידה. "כרמלי?" את מלחשת קרוב מאוד לתלתלי הערווה הבהירים שלי.

"מה, מותק?" אני בקושי רב עונה לך מבעד להתרגשות.

"אני הולכת לזיין אותך כמו שלא חלמת שמישהי אי פעם תזיין אותך ככה."

"באמת?!"

"אהה. באמת-באמת." ואת אכן לא ממתינה עוד, כאילו אצה רצה לך דרכך, מצמידה שפתיים לפות הרותח שלי ומוצצת בחוזקה את חתיכת הבשר המגורה והנפוחה. הצעקה שמהדהדת ממני כשאני על סף עילפון חושים מהיר, לא מן הנמנע שהגיעה לאוזניהם של הוריי בחדרם. אותך זה כנראה לא מרתיע כלל. להיפך! הלשון עכשיו חותרת לעומקי בפמפום ונעצרת מדי כמה רגעים ליניקה. איך שאת יודעת מה את עושה... אלוהים... אני חשבתי לתומי שאני מביאה לכאן הלילה טירונית. במוחי תכננתי את השיעור הראשון והשני שאתן לך. שיעורים במין. עכשיו אני מתחילה לחשוש שאולי אני הטירונית כאן. נושמת מהר באופן הולך ומתגבר, מאבדת אחיזה בנעשה ומייבבת מעונג מטריף. מרגישה את הפנים שלך אצלי ומדגדגות לי שם קצוות שיערך הארוך, שפתייך שמוצצות ויונקות והלשון המתחכמת הנהדרת... ו... אצבעך שמבקרת בתוכי פתאום ומביאה אותי לשיאים חדשים. אלוהים עזור לי בבקשה... האורחת שהבאתי אליי למיטתי מענגת אותי למוות...

האצבעות (כן-כן. נוספה לה עוד אחת בינתיים...) חודרות לתוך הפות המבעבע והחושק שלי, את מזיינת אותי ממש כמו שהבטחת לעשות. הן נכנסות ויוצאות ונכנסות ויוצאות שוב ככל שאני צועקת בקצב אחיד ומתחננת אלייך להגיע כבר לפורקן הנכסף, וכשאני מרגישה שזה הכי קרוב שאפשר, איך שהגמירה עולה ממש מתוך גופי כמו גל ענק וכביר שתיכף ישטוף את כולי... אני מתקשה ומתכווצת ושתי רגליי נסגרות על כתפייך בעוצמה ו... רועדת וכאילו נורית מתותח אני מתפוצצת. 

מתנשמת ומתנשפת ועדיין רועדת ובקושי רב מצליחה לעכל את החוויה שעברתי.


אחרי שאני מתאוששת אני קרבה אלייך ורוצה לענג אותך. אני מתה כבר לשמוע אותך שוב ברגעים של אין-אונים משכר ומטריף גם יחד.

ולשם כך אני עושה איתך עבודת הכנה ששלביה גם הם בין שתי רגלייך המפושקות. אני מוצאת אותך קרובה הרבה יותר משדמיינתי אותך, לאורגזמה. כבר מרוגשת, נאנחת וגונחת ומייללת בקול חרישי, מתחנן. לכן בעלות גופי העירום על גופך שלך ובעבודתה של הרגל במקומות הרגישים והמוכנים, מהר מאוד את גומרת בקול חנוק כשידיי ממהרות לחסום את פיך, עדות לטלטלה הגופנית שאת עוברת. אני מסניפה לתוכי בתשוקה לוהטת את מיצייך הריחניים במיוחד.


זמן מועט אחר כך אנחנו כבר עמוק בתוך החלומות.

דברים בלתי נודעים מקבלים אצלנו, בני האדם, כל מיני פנטזיות ופרשנויות מרחיקות לכת. אנחנו נוטים לתת לרגעים שנורא מיוחדים בעינינו ושאנחנו נרגשים ונסערים לקראתם, תמונות ותסריטים עתידיים שונים ומשונים. כל זה בגלל הבלתי נודע!

ככה יצא שבכל הפעמים בהם דמיינתי אותך לפני שבאת אליי, אותך ואת הלילה הזה ואת טיב היחסים בינינו, הבאתי את הדברים למקומות זרים ומוזרים. מאוד שונים מהאופן שבו הכול קרה.


לפני שעצמתי עיניים עוד הבטתי בך והבנתי כמה אני מאושרת איתך.

אפרת אלמליח, אני חושבת שאני הולכת ומתאהבת בך.

ואחרי הלילה הזה השמיים הם הגבול.
