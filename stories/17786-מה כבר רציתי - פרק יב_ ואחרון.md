---
id: 17786
title: "מה כבר רציתי? - פרק יב' ואחרון"
author: "שקוף"
author_id: 1717
date: "2014-04-14"
category: "אהבת גברים"
tags: ['איידס', 'מיניות וזוגיות']
prev_chapter_id: 17785
next_chapter_id: None
original_url: "http://gogay.co.il/story.php?id=17786"
---

# מה כבר רציתי? - פרק יב' ואחרון

"אז מה בעצם השתנה אצלכם מאז מהפעם הקודמת שהייתם יחד?" שאל אותי פתאום מקס אחרי ששוב ניצח אותי בשח.
היינו לבד בדירה שלו. אפי נסע לצלם דוגמניות במכתש הקטן בנגב ובטח יחזור עם סיפורי זוועה על המדבר הפראי והמטונף, והדוגמניות המפונקות וחסרות המוח.
יוני נסע לתל אביב להשתתף באיזה אירוע חשוב של ידיד שלו, פתיחה של מסעדה, או גלריה, או משהו, לא קלטתי מה בדיוק וגם לא היה לי אכפת. ידעתי שהוא יהיה שם הלילה עם מישהו, וידעתי שזה לא חשוב, זה רק חלק מהבילוי שלו. אחר כך הוא יחזור אלי, מחייך ורגוע, ויאהב אותי עד שיזמינו אותו לאירוע מעניין אחר באיזה מקום והוא שוב ייסע ויבלה, כך או אחרת, וישוב אלי עם חיוך.
"שום דבר לא השתנה בעצם חוץ ממני, פעם הייתי נעשה עצוב וכועס כשהוא היה מסתלק ופחדתי שהוא לא יחזור, ועכשיו לא כי אני יודע שהוא יחזור."
"אבל הוא מזיין אחרים, אתה כבר לא עצוב וכועס בגלל זה?"
"מה הטעם להתרגז? השלמתי עם זה שהוא פשוט כזה, אני אוהב אותו ואני מקבל אותו כמו שהוא ודי."
מקס נאנח. "כן, כנראה שזה סוד האושר בחיים, להשלים עם המציאות לא לנסות לשנות את מה שאי אפשר." ידעתי שהוא לא מתכוון רק אלי אלא חושב גם על הדוס ההוא שהוא התאהב בו וידעתי שהוא לעולם לא יספר לי את כל הפרטים.
אם פעם הייתי נעלב וכועס שהוא לא משתף אותי היום קיבלתי את המצב כמו שהוא, מקס הוא כזה - סגור ולא משתפך, שונא שיחות נפש - ויוני הוא פרפר שחייב לרחף מאחד לשני לגוון כל הזמן ולטעום הכול, ואפי אף פעם לא יצליח להינתק לגמרי מאימו ומתביעותיה ולעולם לא יפסיק לערוג לגברים יפים שלא רואים אותו ממטר ולהיכנס בגללם לדיכאונות בעודו דוחה מעליו בבוז מי שכן רוצה אותו, הוא כזה וככה זה.
"אתה יודע שאתה יכול למצוא לך מישהו אחר לחיות איתו גולי, מישהו שלא יבגוד בך."
"לדעתו של יוני לזיין מהצד לא נקרא בגידה, רק לגלות סודות לאויב זו בגידה."
מקס צחק. "אני אוהב את יוני מאוד גולי, אבל לפעמים בא לי לבעוט לו בתחת."
"אתה יכול לנסות, אבל אני לא חושב שזה יעזור מקס, יוני הוא יוני ואם התשובה החיובית שהוא קיבל לא שינתה אותו שום דבר כבר לא יעזור. זה לא משנה, אני יודע שהוא אוהב רק אותי ועד שהוא יחזור יש לי אותך." סילקתי את לוח השח שהפריד ביני לבינו וכרעתי על ברכי לפניו.
"אני תחליף ממש עלוב." מחה מקס, אבל הניח לי לפתוח את רוכסן מכנסיו ומשם הכול התנהל כרגיל לשביעות רצון שנינו. אחר כך התקלחנו והלכנו לישון יחד כמו שנהגנו לעשות כל פעם שבני הזוג הרשמיים שלנו נעדרו, מה שקרה די הרבה לאחרונה.
מאז שמקס נפרד מהדתי שלו הוא הפסיק להביא בחורים צעירים לדירתו והסתפק באפי שידע בדיוק מה שנינו עושים כשהוא נעדר והיה שבע רצון מהסידור שהניח לו לרדוף אחרי דוגמנים יפי תואר ותפוחי שרירים במצפון נקי.
הוא חזר והצהיר בפני שהוא אוהב את מקס בלב ובנפש ושמקס הוא עוגן הביטחון שלו בעולם ההומואי האכזר, נמל הבית שלו בסערת הביצה הרוגשת, אבל למרות זאת לא הטיל עוגן בנמל הבית לזמן רב אלא יצא לו לנדודים כל שבועיים שלושה בידיעה שהנמל שלו ימתין לו בסבלנות בעוד אני משגיח עליו ודואג שלא יחסר לו דבר.
זה היה סידור נחמד ונוח לכולנו ולמרות שמעולם לא דיברנו על זה בגלוי הדברים היו ברורים וידועים וכולנו היינו שבעי רצון, אבל באותו לילה התרחש דבר יוצא דופן שהפך את הקערה על פיה – קצת אחרי חצות כשכבר היינו שקועים בשינה עמוקה צלצל פתאום הנייד שלי!
עניתי בפיהוק, בטוח שזה יוני ששתה יותר מידי ושכח להסתכל בשעון, אבל לא, זה היה ניסו שהודיע לי שאיציק קיבל הלילה התקף לב והוא מאושפז בבית חולים.
"איך אתה יודע?"
"חני התקשרה לספר לי, היא היסטרית לגמרי."
"אולי כדאי שניסע לבית חולים להיות איתה?"
"אין צורך, הבן הגדול שלהם איתה. הוא לקח אותה הביתה כי איציק ישן ואין טעם לשבת בבית החולים סתם. הם יחזרו לשם בבוקר ואם הרופאים ירשו גם אנחנו נקפוץ לביקור. הבטחתי לה שבעבודה הכול יתנהל כרגיל ושלא תדאג."
"טוב מאוד. הדבר האחרון שהיא צריכה לדאוג בגללו זה החברה, ומה עם זיו, הבן הצעיר שלהם, הוא יודע?"
ניסו שחרר צחוק קצר ומריר, "בטח שהוא יודע, למה אתה חושב שאבא שלו חטף התקף לב?"
"איציק קיבל התקף לב כי הוא גילה שהבן שלו הומו?"
"כן, זה מה שחני סיפרה לי. איך אתה יודע על זיו?"
"ראיתי אותו פעם, מזמן, במסיבה של הומואים בגעש. הוא היה אז עדיין חייל. איך זה נודע לאיציק?"
"הוא קפץ אליו לביקור בלי להודיע לו קודם ומצא אותו במיטה עם החבר שלו שהוא לגמרי במקרה ערבי ושב"ח (שוהה בלתי חוקי)."
"אוי ואבוי."
"כן, אוי ואבוי לגמרי." הסכים ניסו.
"ואז הוא חטף התקף לב?"
"לא, כשהוא גילה אתמול את זיו עם הערבי שלו הם רבו בצורה איומה ובסוף איציק הסתלק הביתה. היום זיו התקשר לספר שמג"ב גירשו את החבר שלו חזרה לשכם ונשבע שהוא לעולם לא יסלח לאבא שלו שהסגיר את החבר שלו וגרם לגירושו. אחרי המריבה הזו איציק הרגיש מאוד לא טוב וכמובן שהתעקש לא ללכת למיון ורק כשהוא כמעט התעלף מרוב כאבים בחזה קראו לאמבולנס ועד אז זה כבר כמעט היה מאוחר מידי, עכשיו הוא מאושפז בטיפול נמרץ. חני ממוטטת לגמרי, נועם נמצא איתה, זיו מחוץ לארון, כועס על כולם, ואנחנו צריכים לנהל את יהלומי בע"מ לבד."
"בסדר, ניסו. אם צריך אז צריך. אתה יודע שאני מוכן לכל מאמץ בשביל העבודה."
"כן, אני יודע גולי." אמר ניסו חרש, "ואני רוצה שתדע גולי שאני... אני מאוד מעריך את זה ואני מקווה ש... ש... סליחה גולי, הייתי חמור בזמן האחרון ואתה בטח שונא אותי אבל..."
"אני לא שונא אותך טמבל. איך אני יכול לשנוא אותך? אתה מעצבן אותי נורא לפעמים ומידי פעם אני מחזיק את עצמי כדי לא לרצוח אותך, אבל אני לא שונא אותך."
ניסו צחק קצת ואז אמר בקול חנוק שחבל שאני לא לידו כי הוא מת לחבק אותי.
"אל תדבר ככה ניסו, קיבלת החלטה, תעמוד מאחוריה כמו גבר."
"כן, כמו גבר." חזר אחרי ניסו בקול מריר, איחל לי לילה טוב וסגר.
"נו, מה קרה?" שאל מקס שלצערי התעורר מהשיחה.
סיפרתי לו את החדשות והוא נאנח. "איציק מבוגר ממני בסך הכול בחמש שש שנים." אמר מהורהר, ושוב נאנח, "תגיד גולי, ניסו ממשיך להציק לך? חשבתי שהתפייסתם אחרי הנסיעה לחו"ל."
"יש לו ימים טובים יותר וטובים פחות. לאחרונה היו בעיות עם הילד, לקטן היה חום ולכן הוא לא ישן מספיק בלילה והוא היה קצת עצבני, זה בסדר, אני מבין." גוננתי על ניסו שלמען האמת היה פשוט זוועתי לאחרונה ועשה לי את המוות בלי רחמנות, כפי הנראה פיצוי על כך שגזר על עצמו התנזרות מוחלטת מההתייחדויות שלנו בחדר הקרטונים.
לא סיפרתי לאיש על הסידור הקטן שהיה לי עם ניסו וסברתי לתומי שהוא לא יודע שאני ויוני שוב יחד. כזה אני, בן אדם שמעדיף למדר את חייו ולספר על עצמו מעט ככל האפשר. תמיד הרגשתי נוח יותר כשהייתה הפרדה מוחלטת בין חיי המקצועיים לבין אילו הפרטיים ולא ראיתי שום סיבה לערבב מין בשאינו מינו.
בימים שבאו אחרי התקפת הלב של איציק מצאתי את עצמי נאלץ לשהות הרבה שעות עם ניסו, וחלקן גם אחרי שכול יתר העובדים הלכו הביתה, וכמובן שהוא לא עמד בפיתוי ושוב הייתי לחוץ בין גופו הרחב והחזק לבין הקרטונים, הזין שלו בתחת שלי ונשימתו המהירה מרפרפת על עורפי, מצמררת את עורי, וכן, למרות שאת מה שקרה ביני לבינו אפשר היה להגדיר חוקית כהטרדה מינית ולמעשה ניסו אנס אותי נהניתי מכך שהוא ביצע בי את זממו בדיוק כמוהו, אולי אפילו יותר.
סליחה גולי." הוא אמר אחרי שגמרנו יחד בתיאום נדיר ומענג ביותר, "אני נורא מצטער, תסלח לי בבקשה."
"ניסו, סתום כבר! אני שונא שאתה מבקש סליחה ואתה יודע את זה אז תפסיק לילל כמו נקבה. קונדום שמת?"
"כן, בטח. הנה, יש לי פה חבילה." הוציא קופסה ריקה למחצה של קונדומים מכיס מכנסיו.
"תגיד לי, אתה מפגר או מה? מה פתאום אתה שומר אותם במכנסים? ומה עם לירן תעשה כביסה ותגלה אותם?"
הוא נאנח, משך עלי את מכנסי, רכס אותם והתיישב על רצפת הבטון המאובקת, גבו נשען על הקרטונים. התיישבתי לצידו והנחתי את ראשי על כתפו. מזמן כבר לא חשתי לאות מתוקה כזו, שנינו היינו מאובקים ומיוזעים ובטח הסרחנו כהוגן, אבל זה היה כל כך נעים. יושב שכם אל שכם, ירך אל ירך לצידו של ניסו שזה עתה חדר לתוכי בפראות, מאושר על שהצום הארוך נשבר נשענתי עליו בכבדות וכשהוא דיבר העביר קול הבס העמוק שלו רטטים של עונג לאורך עמוד השדרה שלי.
"ניסו אתה מפגר. גברים נשואים לא שומרים קונדומים בכיסים. תסתיר אותם באיזה מקום, או יותר טוב תן לי לשמור עליהם בשבילך."
"אבל... אבל... זאת אומרת..." הוא גמגם וההבנה ניחתה עלי בבת אחת. "כשלא היית איתי היית עם אחרים?"
ניסו גנח. "ניסיתי להתאפק גולי, באמת, אבל אתה יודע איך זה, הייתי מוכרח לזיין ואחרי שיוני חזר אליך לא הייתה לי ברירה אחרת."
"איך אתה יודע עלי ועל יוני?"
משיכת כתפיים אילמת הייתה התשובה היחידה שקיבלתי, לא הייתי זקוק ליותר. "שוב עקבת אחרי?"
"לא ממש עקבתי," מחה ניסו, "במקרה עברתי כמה פעמים ליד הדירה שלך ו... אז אתם שוב יחד?"
"אנחנו חיים יחד באותה דירה, משתמשים באותו מקרר ובאותה שפופרת של משחת שיניים ורוב הזמן ישנים באותה מיטה, אם זה נקרא להיות יחד אז כן, אנחנו יחד."
"מה, הוא שוב בוגד בך?"
"זה לא נקרא בגידה." חזרתי על המנטרה השחוקה שלי, "זה סתם סקס."
"אז יש לכם יחסים פתוחים?" הסיק ניסו, מחייך בעליזות.
"כן, אני חושב."
"זאת אומרת שאתה ומקס שוב..."
"כן."
"אבל חשבתי ש... זאת אומרת, הבחור הדתי ההוא בא למקס כל יום שלישי בערב אז חשבתי ש... מה, לא ידעת?"
"האמת שלא, אבל זה לא משנה. אני שמח בשבילו כי סוג הסקס שאפי אוהב זה לא בדיוק הסגנון שלו."
"אז איך הצלם שלך משתלב בכל הסידור הזה?"
"הוא כבר מזמן לא הצלם שלי ועובדה שהוא משתלב, ואפילו משתלב יפה. הוא ומקס גרים יחד, מנהלים משק בית משותף והם חברים טובים, משחקים שח, דואגים אחד לשני ומצחיקים זה את זה. מה עוד צריך?"
"תגיד גולי, יש מצב שגם אני אשתלב בכל הסידור הזה שלכם?"
"בשביל מה לך להיכנס לכל הבלגנים האלו? לא מספיק לך מה שאנחנו עושים בחדר הקרטונים?"
הוא שתק זמן ממושך, משחק בפיזור נפש באצבעותיי ואז הודה שכן, מה שאנחנו עושים זה נהדר, אבל הוא רוצה שנעשה שוב את מה שעשינו אז, כשהוא היה בדירה שלי. "אתה מתכוון שאתה רוצה שאני אזיין אותך ניסו?" הוא הסמיק והניד בראשו לאות הן תוך שהוא מעביר את תשומת ליבו מכף ידי לנעשה בתוך תחתוני.
"תמשיך לעשות מה שאתה עושה ועוד מעט תקבל כמה זין שבא לך."
הסומק שעל פניו של ניסו העמיק. "אני לא יכול לעשות את ככה, בעמידה. אני חייב לשכב. מתי אני יכול לבוא אליך?"
"אני זמין כמעט תמיד ניסו. אתה הנשוי בין שנינו."
ניסו שקע בהרהורים ואז גילה לי שלו ולאשתו יש סידור עם ההורים שלה - פעם בשבוע הם באים לשמור על הילד כדי שלימור תוכל ללכת לערב בנות עם החברות שלה.
"ומה אתה עושה?"
"הולך לערב בנים."
"איפה?" הסתקרנתי.
הוא משך בכתפיו, "תלוי במזג אוויר. אם יפה אז אני מטייל בגן ואם קריר וגשום אני מתחיל באינטרנט קפה ואחר כך אהה... נו... אתה יודע."
"זורם?"
"כן."
"ומתי יהיה ערב הבנים הבא שלך?"
"ביום שלישי."
"או. קי. מתאים לי."
"ומה אם יוני יהיה בבית כשאני אבוא?"
"תלוי בו. או שהוא יזרום אתנו או שהוא יסתלק לזרום עם אחר."
"ואחרי שכולנו נגמור לזרום לפה ולשם אתה ויוני תלכו לישון יחד כאילו כלום?"
"כן. למה? אתה לא תלך לישון עם אשתך? לדעתך זה שהיא לא יודעת זה מה שמשנה?"
"האמת שהיא כן יודעת."
"איך? סיפרת לה?"
"היא מצאה את הקונדומים כשעשתה כביסה ושאלה למה אני צריך אותם אם הפסקתי לשכב איתה מאז שהילד נולד."
"מה ענית?"
"אמרתי לה שזה בשביל סתם, שזה לא שייך לאהבה שלי אליה ואז לקחתי אותה למיטה והיה אחלה סקס."
"והיא קיבלה את התשובה הזו?"
"כן. מאז היא לא שואלת יותר שאלות. אנחנו מזדיינים פעמים בשבוע וזה תמיד נהדר, ואנחנו ישנים מחובקים שזה אני יכול רק איתה, ואנחנו מגדלים יחד את הילד, משלמים יחד משכנתא, חוסכים לחופשה בחו"ל והולכים פעם בשבוע לבלות לחוד. זהו, זה הסידור שלנו וככה טוב לנו."
"הבנתי." אמרתי וקמתי. הושטתי לו את ידי, מושך אותו לעמידה לצידי. "בסדר ניסו, אז קבענו ביום שלישי?"
"כן, קבענו, ועכשיו קדימה, תזיז את עצמך, המשלוח של שוהם פלסט לא יארוז את עצמו לבד."**אפילוג – זה כל מה שרציתי**
וזה בעצם סוף הסיפור שלי. כן, קרו אחר כך עוד דברים ובטח יקרו עוד בעתיד, אבל די. כמה אפשר לקשקש ולרכל?
סך הכול רציתי שיוני יאהב אותי וישן איתי מחובק בלילה, ושמידי פעם מקס ימצא קצת זמן להיות איתי לבד, בלי בגדים ויחבק אותי חזק אחרי שייתן לי לטעום את הזין היפה שלו, ושניסו יפסיק להציק לי בעבודה ושוב נהיה חברים כמו בהתחלה, ושאפי לא יחזור להיות אומלל אצל אימא שלו אלא יגור לידי כדי שאני אשגיח עליו שיאכל כמו בן אדם ושלא יכנס לסרטים של דיכאון וכעסים ושיצחיק אותי עם הראש המוטרף שלו ויספר לי על אופרה ואמנות ושאיציק יבריא ויחזור לעבודה ויפסיק לכעוס על זיו, והכי חשוב שכולם יהיו בריאים ויאהבו אותי.
זהו, זה כל מה שרציתי.
