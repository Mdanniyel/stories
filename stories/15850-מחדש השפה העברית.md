---
id: 15850
title: "מחדש השפה העברית"
author: "דלת"
author_id: 1662
date: "2010-02-10"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15850"
---

# מחדש השפה העברית

אני אוהב כל כך להתמסר לך

להתמסר לידיך המגששות בגופי

לחוש את לשונך המרטיבה את כולי

להתמלא בך כשאתה חודר אלי,

אני אוהב שאתה מפשיטני מבגדיי,

שאתה חושף בי את כל הרבדים

הגופניים והרוחניים,

מגלה טפח לטפח את נשמתי,

עד שכולי נרעד ביראה

שמא אתפרק לחלקיקים.

אני אוהב שאתה חוקר אותי,

בוחן כל מילימטר ממני

בעיניך, באצבעותיך הרוטטות בתשוקת אין-קץ,

באפך השואף אליך את ריחי, 

בלהט פיך הלוגם אותי,

אני אוהב שאתה מעביר 

את עוצמתך לכל הווייתי,

לעברי ולעתידי

ולא מותיר ולו חלקה אחת בלתי חרושה.

אני אוהב שאתה מגלה בי את הנסתרות,

כאחד ממגלי העולם הגדולים

אתה תר בי וחוקר,

נובר בי וחופר עד עמקי השורשים

של היותי אדם והיותי נשמה.

אני אוהב שאתה מעלה את אוצרותיי החבויים

מגלה אותם לעין השמש,

מחדש לי יכולות הבעה וקשר

כגילוי שפת עבר העתיקה, 

עטוית הסודות והקודים

ואתה בן האור, החלוץ העובר לפני המחנה,

משורר בגופי ובנשמתי

את מילות האהבה האולטימטיביות.
