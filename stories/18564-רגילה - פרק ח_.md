---
id: 18564
title: "רגילה - פרק ח'"
author: "ליתי"
author_id: 1676
date: "2015-01-05"
category: "אהבת נשים"
tags: ['צבא וגאווה']
prev_chapter_id: 18543
next_chapter_id: None
original_url: "http://gogay.co.il/story.php?id=18564"
---

# רגילה - פרק ח'

ניר סיפר לאורלי שפתחו מקום חדש בנחלת בנימין שקוראים לו 'הישי' וזה ממש מקום רשמי של הומואים, גם השם he she (גבר שהוא אישה) רמז על העניין. היא הציעה שנלך בסוף השבוע איתו ועם לימור ושירה לבדוק את המקום. כל כך התלהבתי מזה שיש לי חבר'ה חדשים שלא התמהמתי יותר מידי על לאן יוצאים, אבל אחר כך הגיעו החרטות עם כאבי הבטן והבחילות. חשבתי אפילו להתקשר לאחותי הגדולה ולהתייעץ איתה מה כדאי לי לעשות, כמו שעשיתי כשהייתי קטנה, אבל אחר כך חשבתי שזה דבילי ואני לא צריכה לעשות מזה כזה עניין. חוץ מזה, לא רציתי שאחותי תתחיל לחשוב שיש בי משהו לא בסדר למרות שברור שאין.בחמישי, ניר בא לאסוף את אורלי, לימור ואותי מהבית שלי, ופנינו ל'הישי'. אך עוד לפני זה,  יצא שאמא ואבא פגשו לראשונה את ניר, ושמחתי שהם סוף כל סוף רואים גם בחיי גבר. יצאנו לאסוף את שירה שמסתבר גרה לא רחוק ממני. זה קצת הביך אותי, כי אם יודעים עליה ויראו שאנחנו מסתובבות ביחד, אולי יגידו להורים שלי, אבל הרגעתי את עצמי שאין מה להגיד, אם אני מכירה אותה זה לא הופך אותי ללסבית, נכון? הגענו לפאב וישר נבהלתי מהכמות של האנשים שצבאה על פתחו, אבל שמרתי את זה לעצמי. לבסוף נכנסנו, לקחנו שולחן די פנימי והתיישבנו. לימור ושירה ישר התנשקו, הן התגעגעו מאוד אחת לשנייה, ובמקום כזה הן הרגישו בנוח, אבל לי זה הרגיש קצת התרסה. הזמנו בירות וצ'יפס ואני השתדלתי לא להסתכל יותר מידי לאנשים בעיניים אף על פי שלא יכלתי להתאפק, היו שם כאלו אנשים יפים. ניר חיפש חתיכים, העביר ביקורת על כל אחד ואמר, "זה חתיך, זה חמוד, זה מדליק." חשבתי שמבחינת בנים קל לי יותר לזהות מי בקטע. כשניסיתי להסביר לעצמי איך אני יודעת אמרתי לעצמי שאני נמשכת אליהם, אבל אז אמרתי שדבר כזה מנוגד לכל הגיון בריא וירדתי מזה.  ניר המשיך להציק לי, הצביע על מישהו ואמר שהוא, "ממש מתוק," וכשהסתכלתי ראיתי שזה מישהו מהשכבה שלי בבית הספר. באותו רגע חשבתי על איפה לקבור את עצמי. מה, הוא הומו? חשבתי, אבל תמיד חשדתי בו בעצם. אם הוא יראה אותי אני אבודה, המשכתי, אבל לא הייתה לי ברירה, ניר עט עליו והביא אותו ישר לשולחן. רביב לא התרגש כשראה אותי, לפחות הוא לא הראה את זה בגלוי, אבל ראיתי בעיניו ניצוץ שובב כשהבין מי אני, ואולי הוא סתם הופתע לראות אותי לאחר כל כך הרבה זמן. אמרתי לו שאני פה עם החברות שלי והכרתי לו אותן והוא שאל אותי בקול מה אני חושבת על החמוד הזה, והצביע על ניר. אז הוא מפלרטט איתו, זה כבר טוב, חשבתי, ואמרתי שגם אני חושבת שהוא חמוד אמיתי ואני ממליצה עליו מכל הלב, ושניהם הלכו לרקוד על הרחבה המאולתרת. באיזה שלב לימור ושירה הלכו לשירותים, לא רציתי אפילו לדעת מה הן עושות שם, והיה כזה רעש שלא יכולתי לדבר עם אורלי, אז היה לי קצת משעמם. בסוף תפסתי אומץ, קמתי, לקחתי את ידה של אורלי, וסחבתי אותה לרחבה, למרות הפצרותיה. "תזכירי לי למה את שונאת לרקוד?" שאלתי את אורלי.היא גלגלה את עיניה, "בגלל החוג לריקודים סלוניים שהייתי בו כל ילדותי." ענתה."את הראשונה שאני שומעת שהלכה לכזה חוג, זה חזק בבאר שבע, אה?" הערתי בהתרסה."לא, הצופים, זה משהו אחר לגמרי." ענתה אורלי וניסתה לסתום לי את הפה."הצופים זה לא חוג, זו דרך חיים." אמרתי ושתינו צחקנו. "אז אם אנחנו כבר פה, את יכולה ללמד אותי איזה צעד או שניים?" שאלתי."זה לא בדיוק טנגו, מה שמנגנים פה." אמרה אורלי."זה בסדר, אני לא בררנית." עניתי, ואורלי לקחה את ידי והתחילה לסובב אותי, להזיז אותי ממקום למקום. לא הספקתי להבין מה קורה, והנה אני בצד אחד, ופתאום בצד שני, והרגלים שלי פשוט עקבו אחריי, כאלו הפוך ממה שאמור להיות. זה היה כל כך מפתיע, ומגניב ומצחיק. באיזה שלב המוזיקה הפכה להיות איטית יותר, מוזיקת דארק אייטיז, והרחבה הוחשכה. אורלי, אוטומטית קירבה אותי אליה, ורקדנו עכשיו צמוד. אני ישר התרחקתי, וכשהיא הפסיקה את הריקוד והסתכלה עליי בתמיהה לחשתי לה באוזן, "מה את חושבת, שיצאת מריקוד מושחת?"היא צחקה ואמרה, "סתם, זה נראה לי מגניב, המוזיקה כזאת מתאימה." לא ידעתי מה לענות כי הובכתי, אז צחקתי וניסיתי לעמוד בקצב שלה. היא התקרבה וקיפלה את רגליה, שמה ידה מאחורי גבי התחתון והחזיקה בי, ואני חיקיתי את התנועות שהיא עשתה עם הרגליים. "ממש פטריק סוויזי." אמרתי לה, וצחקתי, והיא צחקה גם. המשכנו לרקוד ולאט שמתי את הידיים שלי על הכתפיים שלה, כי לא ידעתי מה לעשות איתן והיא התקרבה אליי עוד יותר, והמשיכה לזוז בתנועות יותר עמוקות. היה כיף לרקוד ככה, אבל התחלתי להרגיש אשמה שאני רוקדת ככה עם בת ולא עם בן, והתחלתי להתרחק. למזלי המוזיקה הפכה פתאום לקופצנית, ניתקנו את עצמנו וקפצתי כמו משוגעת ביחד עם כולם.בארבע בבוקר חזרנו הביתה. ניר הקפיץ אותנו אליי ונסע עם רביב, ולימור נסעה כבר עם שירה. כולם בזוגות חשבתי ובליבי נפער חור. כשנכנסנו למיטות שאלתי את אורלי אם היא מתגעגעת לסקס. היא לא הגיבה בהתחלה אבל אחר כך אמרה לי שזה היה די טראומטי בשבילה. "למה זה היה טראומטי?" שאלתי."בהתחלה האשמתי את זה שהוא לא נמשך לבנות, ולכן זה היה כזה לא נעים, אבל את האמת, שכשהוא היה איתי הוא כן היה בעניין, אני כנראה לא הייתי מוכנה עדיין.""ועכשיו את חושבת שאת מוכנה?" שאלתי."אני לא יודעת." השיבה.                   בבוקר אורלי נסעה חזרה לבאר שבע ואני ביליתי כמו תמיד, עם המשפחה. לא סיפרתי לאף אחד לאן יצאתי בחמישי, למרות שאחותי הגדולה מאוד התעניינה. למה אני צריכה להסתיר דברים פתאום? שאלתי את עצמי ועניתי שאני כבר בוגרת ואני כבר לא צריכה לתת יותר דיווח לאף אחד.    ביום ראשון הייתי צריכה להגיע לקריה לתחקיר ביטחוני לגבי חברה טובה שלי עוד מהיסודי, שרצתה להתגייס למשהו סודי, וכתבה אותי בתור ממליצה. בעקרון, רציתי להגיע מוקדם לג'וליס, לפני כל העומס באוטובוסים של יום ראשון, וגם רציתי להספיק לדבר עם אורלי על מה שהיה ביום חמישי ב'הישי'. אבל לא היתה לי ברירה, אז לקחתי את עצמי ונסעתי לקרייה. התשאול בביטחון השדה לא היה נעים במיוחד, הם גרמו לי לחשוב שאני לא מכירה את חברתי הקרובה, אבל למזלי זה לא לקח הרבה זמן כמו שחשבתי. היא חייבת לי בגדול הבחורה הזאת, חשבתי לעצמי, בעוד אני הולכת במהירות לכיוון השער. פתאום אני שומעת את שמי, וכשהסתובבתי ראיתי את רותם. איך שכחתי שהיא משרתת שם. היא ניגשה אליי וחיבקה אותי, "וואו," אמרה, "כמה זמן לא ראיתי אותך, את נראית ממש מ"כית אמיתית." "טוב," עניתי, "אני מכ"ית אמיתית," וצחקתי."יאללה," היא אמרה, "בואי נלך לשתות קפה ולרכל קצת, את לא ממהרת או משהו כזה, נכון?""את האמת, אני קצת ממהרת," התחלתי לומר, אבל נזכרתי כמה היא עזרה לי בטירונות ולא יכולתי לסרב, מה גם שהתגעגעתי אליה. "את לא צריכה להיות במשרד שלך?" שאלתי."מה פתאום," היא ענתה וצחקה, "פה בקריה זה כמו עיר, הבוס שלי מגיע רק בעשר, ואני עושה ביקורי חברות עד אז, אבל אם את כבר פה, אז כדאי שאכיר לך את הדבר הכי חשוב בקריה.""את הרמטכ"ל?" שאלתי. "לא, את השק"ם." היא ענתה וצחקה.ישבנו בשק"ם הענק המלא בריחות בורקסים יחד עם המוני חיילים שישבו שם. השק"מיסט ישר הכיר את רותם והביא לנו שני ספלי קפה הפוך מהבילים, כאילו היינו בבית קפה. "את באה לפה הרבה?" שאלתי בקול שרמנטי ושתינו צחקנו."כן, את רואה את השק"מיסט, הוא חמוד, יצאנו תקופה, אבל זה לא הלך.""באמת, לא ידעתי." אמרתי."אני לא יודעת איך את מסתדרת להיות רחוקה ככה מהבית, אני צריכה את הזיונים שלי, לכן חמש וחצי זה הזמן המתאים לצאת לכיוון הבית." הוסיפה. לא האמנתי שככה היא מדברת. בתיכון היה לה חבר קבוע והיא בכלל לא הייתה כזאת מתפרפרת, ועכשיו היא דיברה כמו איזה כוכבת רוק. "כן," היא המשיכה, כאלו קוראת את מחשבותיי, "את לא יודעת כמה חמודים יש בקריה, אבל לא רק פה, אני פוגשת חמודים גם בפאבים ובמועדונים בתל אביב, אפילו יצא לי להכיר את מאור כהן.""מה?" שאלתי, "הזמר? אני פשוט לא מאמינה, ודיברת איתו?" שאלתי."לא רק דיברתי איתו." היא אמרה וצחקה."דיי, איזה כיף לך." אמרתי."איך אצלך?" היא שאלה, "איך את מסתדרת, כל הזמן מוקפת במ"כיות המשופמות האלה, ועם זיונים רק בסופי שבוע?" לא האמנתי שהיא שואלת אותי את השאלה הזאת, רציתי למות במקום. להגיד לה שאני עוד בתולה? למרות הבוטות שלה, היא צדקה, אני מוקפת בנות וכשלבסוף אני רואה בנים, אז הם הומואים. עניתי לה בהתחמקות שאני מסתדרת, ושבמילא אני כל כך עסוקה במשך השבוע, שזה לא חסר לי, ובסופי שבוע אני מתפרעת וכזה, אבל גם אני וגם היא ידענו שאני שקרנית גרועה. לבסוף אמרתי לה שאני חייבת לחזור לבסיס והיא הפצירה בי להתקשר כשאני חוזרת בסופי שבוע, "אולי אני אכיר לך את מאור כהן," היא אמרה, והתחבקנו לפני שנפרדנו.בדרך לבסיס לא יכולתי להפסיק לחשוב על מה שרותם סיפרה לי, הרגשתי שאני מפספסת חלק גדול מחיים אחרים. פתאום נזכרתי בהזמנה שהגיעה לי בדואר, מלווה בטלפון מרגש, משרון מהטירונות. מסתבר ששרון יוצאת לקורס קצינות ומתכננת לכבוד זה מסיבה גדולה בדיסקוטק ביום חמישי במועדון ה"שנבו." היא הוסיפה גם את יום הולדתה לחגיגות ובאמת היה מדובר במסיבה גדולה. לפי מה שהבנתי היא התכוונה להוציא גם את הרכש החדש שלה, חבר טייס. היא הזמינה אותי, את אורלי ואת לימור, ובהתחלה בכלל לא חשבתי ללכת, אלא לראות לאן נושבת הרוח. אבל עכשיו הבנתי כמה זה חיוני שאבוא, לפחות שם אהיה בחברת בנים, וזה פיקס אותי. כל מה שנותר זה לשכנע את הבנות. כל השבוע השקעתי את מרצי לשכנע את אורלי ואת לימור לבוא איתי למסיבה של שרון. לימור אמרה שלא בא לה, כי היא רוצה להיות עם שירה, אורלי אמרה שהיא לא יכולה לקפוץ לתל אביב כל חמשוש ושהיא בכלל לא זוכרת את השרון הזאת, אבל זה לא עניין אותי. אמרתי להם שהן חייבות לי, כי הן מתארחות בבית שלי כל הזמן, ושיהיה נחמד, וששרון מגניבה, והמקום פיצוץ, וכל מה שצריך כדי שיגידו בסוף כן.   וכך היה, ביום חמישי, אחרי שהתאספנו אצלי להתארגן ולקחת את האוטו נסענו שלושתנו למסיבה של שרון. מועדון ה"שנבו" ברח' לילנבלום בתל אביב היה מקום גדול עם כמה מפלסים וכמה רחבות ריקוד. הפליא אותי שדווקא מישהי מרעננה מכירה את תל אביב יותר ממני, כי אני לא הייתי במועדון הזה מעולם. שרון השתלטה על הרחבה העליונה והתרגשה מאוד כשהגענו. היא סיפרה שביום ראשון היא מתחילה קורס קצינות וגם הציגה את עופר החבר החדש והטייס שלה. בהתחלה לא הבנתי איך חתיך כמוהו יוצא עם שרון, אבל כנראה שלא הערכתי את שרון מספיק. היא תמיד אמרה שהיא מקבלת את מה שהיא רוצה וכנראה הוא זה מה שהיא רצתה, ואיך לא. לימור הייתה קצת מובכת ולא הרגישה נוח עם כל ה"סטרייטים הצפוניים," ותוך חצי שעה הלכה לקפה נורדאו, להיות עם שירה. אורלי ואני נשארנו, לא הרגשתי נוח ללכת, ובכלל, מזמן לא הייתי במסיבה כזאת שמחה ועם הרבה חבר'ה בגילי, ומזמן לא הסתכלתי על בנים. כל מיני חברים של עופר נגשו אלינו ודיברו איתנו וגם רקדו איתנו. באיזה שלב שרון לקחה אותי לשיחה ואמרה שאם אני רוצה היא תשמח לשדך לי אחד מהחברים של עופר, שכולם טייסים ורק שאבחר. לא יכולתי להפסיק לחשוב כמה אימא שלי תשמח אם אביא חבר טייס הביתה, ואלך לקורס קצינות. אז נכון שאולי אני זאת שמפרקת הערב את החבורה שלנו, אבל מה אני יכולה לעשות? חשבתי לעצמי, זה  הזמן שלי וגם אני רוצה ליהנות, לא רק לראות את אותם אנשים כל הזמן. וכך החלטתי להישאר במסיבה ולהכיר את החברים של עופר, למרות אורלי שעשתה פרצופים. כשחזנו מאוחר בלילה, כמעט לא דיברתי עם אורלי באוטו. היא הייתה מבואסת שנשארנו עד מאוחר, וסירבה להיות נחמדה. אני תמיד עושה מה שאחרים רוצים, הפעם רציתי לעשות מה שאני רוצה, חשבתי לעצמי, ומגיע לי גם. כל הנסיעה עברתי בראש על מה שקרה במסיבה. שרון הצמידה אותי לבחור בשם שגיא. הוא היה חמוד מאוד, מהטייסת של עופר. הוא היה גבוה ממני, אבל לא יותר מידי והיה לו ריח נעים של בושם 'אובסיישן', כך לפחות אמר כששאלתי אותו. הוא רקד איתי צמוד, אבל לא ניסה לשלוח ידיים או משהו כזה. מהצד ראיתי איך אורלי מסתכלת עלינו וזה הפריע לי. בסוף, במכונית, לאחר שתיקה ארוכה, שאלתי אותה איך היא נהנתה. היא אמרה שהמוזיקה לא הייתה לטעמה והיו יותר מיד "צפוניים," והיא לא אהבה את כל המראה המלוקק הזה של הבנים והבנות. כמה תלונות חשבתי לעצמי, ושוב הרגשתי כמו בהתחלה שאולי אין לנו שום דבר במשותף. "למה את לא יכולה לפרגן לי?" שאלתי אותה. "או שאת זאת שרוצה לרקוד רק איתי ולא מרשה למשהו אחר?" המשכתי. המילים פשוט יצאו לי מהפה, באמת לא התכוונתי שזה יצא ככה, בייחוד שלא יצא לנו לדבר על אותו הערב."ליעד," היא ענתה, ולא הסתכלה עליי כשדיברה, "אל תחמיאי לעצמך, סתם רקדנו ב'הישי' לא ידעתי שאת עושה מזה כזה סיפור,""זה לא סיפור," עניתי מהר, "אבל מה הפריע לך שרקדתי עם שגיא?""לא הפריע לי, פשוט השתעממתי, את מוזמנת לרקוד איתו כמה שאת רוצה, אני לא אציק לך יותר בסופי שבוע, ובכלל, תורידי אותי כבר בתחנה המרכזית, אני אמצא מונית שירות חזרה לבאר שבע.""אל תגזימי," נעלבתי, "הדברים שלך עוד אצלי בבית ואת לא נוסעת לשום מקום בכזאת שעה, תפסיקי עם השטויות שלך." הרגשתי איך הדמעות עולות לי בגרון. כשהגענו הביתה, התארגנו במיטות וניסינו לישון, אבל עדין לא דיברנו. לא יכולתי להרדם ככה, אז התחלתי לעשות חיקויים של איך שרון רקדה, ודיברה על עצמה. התחלנו לצחוק והרגשתי איך הכעס והתסכול עוברים לי לאט.
