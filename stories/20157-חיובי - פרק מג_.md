---
id: 20157
title: "חיובי - פרק מג'"
author: "אודיגו"
author_id: 1734
date: "2017-01-19"
category: "אהבת גברים"
tags: ['אהבה וזוגיות']
prev_chapter_id: 20134
next_chapter_id: None
original_url: "http://gogay.co.il/story.php?id=20157"
---

# חיובי - פרק מג'

נכון שהרוקח אמר שזילרג`י לא גורם לנמנום, אבל מצד שני הייתה אזהרה על הקופסא לא לנהוג כשאתה לוקח את הכדור הזה, וגם לא לרכב על אופניים.ניסיתי להסביר לנוני שזו הסיבה שאני ישן כל כך הרבה, אבל לשווא. כשהוא תוקע לעצמו רעיון לראש הדיבורים שלי נכנסים באוזן אחת ויוצאים בשנייה."כבר שבוע שלם אתה משתעל כל הלילה במקום לישון, בטח שאתה עייף." אמר בכעס ודרש ממני בתוקף לקבוע סוף סוף תור לרופא.האמת שאני מתכונן לעשות את זה כבר מתחילת השבוע. כל פעם לפני שאני מתיישב בארבע מול המחשב אני מזכיר לעצמי להתקשר בחמש וחצי למרפאה, ופתאום אני רואה שכבר שמונה בערב ושוב לא התקשרתי.זו לא אשמתי, הזמן פשוט עושה ממני צחוק, אני לא מבין למה נוני לא קולט את זה?"אני אקח אותך בכוח למיון." הוא איים עלי ולא הטה אוזן להסברי שמיון זה מקום שאליו הולכים עם דלקת ראות וחוזרים עם אותה דלקת ראות בתוספת חולירע אחרת שחטפת מהשכן שלך לספסל, וגם אם הצלחת להתחמק מהווירוסים והחיידקים המרחפים בשפע בחלל האוויר יש סיכוי שתחטוף פצעי לחץ בישבנך עד שתמצא רופא שישים אליך לב. "אני נורא מצטער שהשיעול שלי הפריע לך לישון." אמרתי, "אבל במקום לכעוס פשוט בוא לישון איתי.""אני לא עייף." הוא צרח עלי והלך החוצה לעשן."מה אתה, מפגר?" נזף בי אורון, "אתה לא יודע שהיום יום חמישי?""בטח שאני יודע שהיום יום חמישי, ידעתי את זה עוד לפני שאמרת לי, אני לא מפגר.""יא אהבל. היום יש משחק של מכבי.""אההה..." סוף סוף נפל לי האסימון.יצאתי החוצה, התיישבתי לצידו, לקחתי ממנו את הסיגריה המאוכלת למחצה, קברתי אותה באדמת הגינה ושאלתי איפה הוא מתכוון לראות את המשחק של מכבי."לא יודע, בטח שלא אצל מאור.""בגלל מה שהיה אתמול בסדר?""גם.""אולי תספר מה קרה?"הוא מושך בכתפיו בהבעה של ילד עקשן ושותק."אז אל תלך, אני אראה אתך את המשחק וגם אורון יבוא. אפשר להזמין את מקס וסטפן, ונדמה לי שגם ניצן חוזר הערב.""זה לא אותו דבר.""למה, גם הם שותים בירה, תוקעים גרפסים, מגרבצים ומדברים שטויות בדיוק כמו הבני דודים המפגרים שלך.""כן, אבל הם הומואים.""זה לא מפריע להם להבין בכדור סל, גזען אחד.""אני גזען?" הוא מתרגז, "כמעט שנתיים אני סובל את השטויות הפולניות שלך ואני גזען? ומה אתה שקורא לי פרענק כל הזמן ואומר שכל הספורטאים הם בבונים מכוערים?""טוב, אז שנינו גזענים. ידעתי שיש לנו לפחות דבר אחד משותף, והם באמת מכוערים, והשחקני כדור רגל גם יורקים ויש להם תספורות איומות."הוא מתחיל לחייך, "לא לכולם, רק לבריטים." ואז הטלפון מצלצל וזה מאור, הבן דוד שלו.בהתחלה נוני מאוד לא נלהב ובקושי מוציא הגה מהפה, אבל מאור לא מתייאש. אפילו דרך הטלפון אני שומע אותו צועק על נוני שיפסיק להיות הומו מניאק ויבוא כבר.נוני צועק עליו חזרה שהוא בעצמו מניאק וסוף סוף הוא מחייך, כמעט צוחק, ובסוף מעביר את הטלפון אלי.מאור מבקש ממני שאשכנע את החבר שלי לבוא אליו לראות את המשחק אפילו בכוח כי זה לא יהיה אותו דבר בלעדיו, ואם מכבי תפסיד זה יהיה בגללו."אני כבר אטפל בו," אני מבטיח, ושואל מה היה בסדר."היו כמה דוסים סתומים שניסו ללכלך על נוני, אבל סתמנו להם את הפה. חבל שהוא הסתלק לפני ששמע איך השתקנו אותם.""חבל שאני לא שמעתי." אני אומר, ומקבל הזמנה לבוא לראות אתם את המשחק."השתגעת? שאני אשב שעתיים ואראה חבורה של מכוערים מזיעים עם חולצות מגעילות מנסים להכניס כדור לרשת עם חור? רק זה חסר לי?""אתה כזה הומו." צוחק מאור ושב ומפציר בי שאדאג שנוני יגיע למשחק."אתה רואה? למי שאוהב אותך לא חשוב שאתה הומו." אני אומר לחבר הדביל שלי, "יאללה. לך תקנה פיצוחים ורוץ למאור כי אחרת מכבי יפסידו."כפיצוי על שעזב אותי לבד ביום חמישי נוני החליט לקחת אותי לטיול בשבת ובאותו הזמן גם נעשה משהו כדי לעודד את רוחו של אורון המדוכא מאז שהחבר שלו - ג`ורג`י המתוק - נשלח ללונדון המעטירה לבלות את חג הפסחא אצל קרוביו."אבל לא בא לי לצאת." התחננתי, נאחז בקרנות המזבח של מחשבי היקר, "אני רוצה לכתוב בבלוג והבוקר הוא הזמן הכי טוב שלי לכתיבה נוני, ויש שירי שנות השישים ברדיו, סעו לטיול בלעדי.""תראה איזה יום יפה, תראה כמה שמש, כמה ירוק, לא חבל לשבת ולהתנוון מול המחשב ביום כזה?" ניגן נוני על מצפוני "ורדיו יש גם באוטו." גרר אותי החוצה בהבטחה שנטייל בטבע, נספוג שמש ונופים, ונחזור רגועים, שלווים ומאוהבים יותר מתמיד.בהתחלה זה באמת נראה טוב. אפילו אורון חייך בהתפעלות למראה מרבדי העשב הירוק זוהר המנוקדים פרחים צהובים משובבי נפש שהשתרעו מול קיבוץ שער העמקים. העפלנו לקרית טבעון, נהנים ממראה האלונים שעליהם היו עדיין ירוקים רעננים, חצינו את הצומת המרומזרת היחידה בקריה וגלשנו מעדנות לעבר המושבה הטמפלרית הציורית אלוני אבא ולפי ספר ההדרכה למקומות מרתקים בישראל מתנוססת במרכזה כנסיה עתיקה וקסומה שחייבים לבקר בה. לרוע המזל כדי להגיע לאלוני אבא יש לעבור בצומת אלונים ושם, מעשה שטן, ניצב לו קניון קטן, נחמד, כפרי כזה, שמידי שבת נערכת בו חגיגת קניות כפרית קסומה ביותר. לפני שהספקתי להגיד – אין לי כרטיס אשראי - כבר חנינו במגרש החנייה ושמנו פעמינו לקניון.בחוץ היה באמת כפרי ונחמד מאוד. אם חשקה נפשך בצפרדעי חרס דוחי יונים, או עציצי במבוק מזכוכית, או תמונות פסטורליות מצוירות על עץ זה המקום לרכוש אותם, אבל מה שעניין את אורון ונוני היה כמובן בגדים.הם גררו אותי במהירות לאורך היריד הכפרי הציורי היישר לתוך הקניון הקטן והחביב שאולם הכניסה שלו היה עמוס לעייפה בדוכנים בהם מכרו מאכלים שונים ומשונים.כדי להתאושש אכלתי מין פיתה דרוזית במילוי תרד ולבנה - היה טעים מאוד - ובעוד אני מוחה את פי מהלבנה נדחפתי על לא עוול בכפי אל מדרגות נעות (מה קורה לכם? כולה שתי קומות, למה צריך מדרגות נעות?) שהובילו אותי היישר אל הגירסה הפרטית שלי של הגיהינום – חנות בגדים אופנתית לצעירים ולנוער.אני מתעב מקומות כאלו, בעיקר כשהם הומים אדם. המוזיקה בהם מנסרת בראשך בלי רחמים, אתה לא יודע אף פעם מי מוכר ומי קונה (בשבת המוכרים לא באים עם תגי שם) ובשום מקום אין שלטי הדרכה. רק בעזרת טלפתיה אתה יכול לנחש איפה המכנסים, איפה החולצות ומה המידות של כל דבר.גרוע מכך, אחרי כמה דקות של שהות במקום ההומה אדם הזה אני נתקף פאניקה קלה, ראשי נעשה סחרחר, גרוני ניחר, אני מזיע בכפות הידיים, מאבד את מעט כושר ההבחנה והטעם הטוב שלי ורק רוצה הביתה. נוני ואורון זינקו בחדווה לתוך הסחרחורת הזה של צבעים, קולות, גזרות ומחירים, והפקירו אותי לחסדיה של מוכרת נמרצת שניסתה לחקור אותי מה אני רוצה לקנות? כדי להיפטר ממנה ברחתי לשירותים, ושם מצא אותי נוני עומד ומרטיב את פני, ומנסה להתאושש."נו, בוא כבר, מה קורה לך?"רוצה הביתה.""אבל אני רוצה שתמדוד את החולצה הזו, יש מבצע, שלוש במאה.""לא רוצה מבצע, לא צריך שלוש חולצות, רוצה הביתה.""נו, בחייך, אל תהיה ילד. מה קורה לך?""יש שם מפחידה אחת ששואלת שאלות.""אני אשמור עליך, נו, בוא כבר. הרי לקחתי לך את החולצה שקיבלת מתנה, אני רוצה לפצות אותך.""אז קח אותי הביתה.""אי אפשר עכשיו, עוד מעט. די, תפסיק להיות תינוק."אני נגרר חזרה לגיהינום, מולבש ומופשט מספר פעמים עד שדעתו של נוני נחה עליו והוא מנצל את המבצע ורוכש שלוש חולצות במאה ₪ בלבד ואז, סוף סוף, אנחנו זוכים לעזוב את הגיהינום ולנוח בצל הכנסייה הקטנה שהיא באמת ציורית ואפילו קסומה.כאן אני אהיה בטוח, אני חושב לתומי, מתיישב בצל אלון עבות מוכן ומזומן לזמן איכות עם החבר האוהב שלי. ואז אורון מסב את תשומת ליבנו לדוכנים צבעוניים הפרושים מאחורי הכנסייה ולחבורת האנשים המתרוצצים סביבם בחדווה שטנית.נוני ואורון ניגשים לבדוק וחוזרים נרגשים מאוד, "איזה מזל יש לנו. בדיוק היום נערך פה יריד שבת אומנים, איזה דברים מקסימים מצאנו, אתה בא?""לא אני... אני רק אנוח לי קצת... היה לי די מקניות להיום, וגם כואב לי קצת הראש, לכו אתם, אני אשאר כאן בצל."הם מתייאשים והולכים לתור את היריד, וברגע שהם עוזבים אותי מזנקת עלי גברת נמרצת אחת ומנסה לשכנע אותי למדוד חולצה. חבל להפסיד, יש להם מבצע יוצא מהכלל של שלוש במאה.אחרי מסע הקניות המעייף של שבת גמרתי אומר שעלינו לבלות זמן איכות אמיתי יחד - ולא, קניות לא נחשבות כזמן איכות. אז החלטתי, הנה, תקראו מה קרה ואל תצחקו עלי, היו לי כוונות טובות."וחוץ מזה נוני," צעקתי עליו אחרי שהתאוששתי ממטר החולצות שניתך עלי בשבת, "נמאס לי שאתה מחביא אותי בבית. למה אנחנו לא הולכים אף פעם לשום מקום?""אני מחביא אותך? מי התחנן לפניך שתצא מהבית בשבת? מה, לא נהנית?""כן, בערך, אבל קניות זה לא נחשב, וכולה היינו פה, לא רחוק.""אז מה כן נחשב? מסע רגלי מים לים? טיול אנגז`ה בשדרות רוטשילד? שכחת שאנחנו עובדים, וכשאתה חוזר מהעבודה כל מה שמעניין אותך זה החברים הוירטואלים שלך, וכל מה שאני רואה ממך זה הגב שלך כי הפרצוף שלך תקוע במסך של המחשב."לרגע נשארתי חסר תשובה כי האמת, הוא קצת צדק, אבל לא אלמן ישראל, מיד צצה תשובה ניצחת במוחי. "מחר בעשר מתחילה העונה החדשה של עקרות בית נואשות. מה דעתך שנראה את שני הפרקים החדשים יחד?" הצעתי. "לצפות יחד בסדרה משובחת זה זמן איכות, לא?""זה לא נחשב." אמר נוני, "רצית שנבלה יחד בחוץ, נכון?"
 "טוב, אבל אני עובד, וגם אתה.""אז נראה אותך גבר, קח יום חופש סוף סוף ונצא לטיול." לחצתי ונדנדתי בעבודה, והזכרתי לאיציק שכבר שבועיים אני עושה שעות נוספות וקיבלתי יום חופש בתנאי שביום שלישי אני אשאר עד שנסיים הכל. "אין בעיות." שמח נוני כשהודעתי לו שביום שני אני בחופש, "גם אני אקח חופש, לאן נלך?""לאוטופיה, לראות סחלבים." ניסיתי להפתיע אותו אך לשווא."אהה, כן. ראיתי בטלוויזיה את התכנית הזו על החממת סחלבים שאפשר לבקר בה, אחלה. אבל איך מגיעים לשם? זה בטח באיזה חור נידח ונלך לאיבוד בדרך." התייאש נוני עוד לפני שיצאנו.הרגעתי אותו שהניווט עלי, ושלא ידאג, אני אביא אותו בבטחה לאוטופיה והתקשרתי ל- 144 ביררתי את הטלפון של פרק אוטופיה, צלצלתי, שמעתי הוראות מדויקות איך מגיעים לשם ונרגעתי. נכון, קצת חור נידח, נמצא אי שם בשרון, מעט אחרי נתניה במקום שנקרא בחן. מקום קטן וחבוי בין פרדסים, אבל בהחלט ניתן להגיע אליו.ביום ראשון בערב בדקתי היטב במפה, סימנתי מסלול והלכתי לבלות זמן איכות עם בן זוגי ועם עקרות בית נואשות. רבע שעה אחר כך נרדמתי לצידו של נוני שנרדם לדעתי עוד לפני. הוא מכחיש בתוקף, אבל לא מסוגל לספר לי אפילו את סוף הפרק הראשון.התעוררנו בחמש בבוקר אחרי שינה ערבה ונטולת עקרות בית נואשות, ניחמנו זה את זה שבטח יהיו המון שידורים חוזרים, ואחרי שנזכרנו שאנחנו ביום חופש ואין מה למהר הוא הדליק טלוויזיה, ואני פניתי למחשב. כמו תמיד הוא התעקש לספר לי כל מה שהוא רואה בסדרה שלא עניינה אותי כלל - בין כה הפסדתי את ההתחלה כי הלכתי להכין לנו קפה - ודיבר ללא הפסק כדי להפריע לי לכתוב. לא ויתרתי, דבקתי בעקשנות במשימה ורק אז חזרתי למיטה והראיתי לו מה יעשה לאיש שמפריע לי בכוונה תחילה ובמצח נחושה. הכוונה הייתה להחזיר לו כגמולו ולהעניש אותו, אבל הזין שלי הפריע מאוד במשימה הזו ו... לא חשוב. בסוף הצלחנו לצאת מהמיטה בשמונה בבוקר והתחלנו להתארגן.פתאום יובל התפרץ פנימה ודרש לדעת אם עדיין יש לחמניות בסופר. "פסח זה רק ביום רביעי, בטח שיש." הרגעתי אותו."לאן אתם הולכים?" הסתקרן הילד שמשום מה קיבל חופש שבוע לפני פרוץ החג."לטיול, לראות סחלבים.""גם אני רוצה לראות, ושנעצור בדרך לקנות קרואסונים במאפייה." לפני שהספקתי להסביר לו שאי אפשר לקחת ילדים לטיול שנועד לתחזוק הזוגיות נכנס אורון לספר לנו שלא ישן כל הלילה מרוב געגועים לג`ורג`י ומיד החליט שסחלבים הם הדבר היחיד בעולם כולו שיעלה חיוך על פניו."איזה קטע שגם אתם בחופש היום." התפעל מולי שבא לראות מה מעכב את אורון, ואחריו נגררו כמובן כוכב וכוכבית, ומובן שכוכב פשוט מעריץ סחלבים ומת על טיולים."אבל אין לי מקום באוטו לכל כך הרבה אנשים." נבהלתי."נבקש ממוריס את הוואן החדש." אמר יובל, "הוא ישמח לתת לך אותו בתנאי שתיקח אותי לטייל, הוא אומר שאני מעצבן."באמת, מעניין למה? מוריס הסכים מיד, אבל בתנאי ש... לא, הוא לא מתעניין בסחלבים, אבל הוא לא היה מוכן שכוכבית תיסע בוואן החדש שלו. איזה מזל. בדרך למאפייה התקשר רוזי, מדוכא מהרגיל, לבכות לי על מר גורלו. הוא בדיכאון - האקס שלו חסם אותו במסנג`ר, הוריו מתעקשים שיבוא לסדר, חייו אינם חיים, הוא זקן, שמן ומכוער - הסיפור הרגיל. נוני תפס פיקוד, לקח את הנייד, שאג על רוזי שיפסיק להתבכיין ונתן לו שלושים שניות להתארגן ליציאה.זה לקח בערך חצי שעה, אבל בסוף הוא היה מאורגן. נכון, יותר לטרק בהרי האלפים מאשר לטיול בחממה ליד נתניה, אבל העיקר שהוא היה מוכן. נשאר רק לקנות צידה לדרך. עצרתי במאפייה החביבה עלינו וכדרכי ליקטתי לי מבחר חביב מעוגיות העונה, מגוון אותו בבורקסים שונים ומשונים, ומקנח בלחמניות קלועות עם פרג. הוספתי מיצים ומים מינראליים וסרתי לקופה, שם עשתה קופאית חביבה את החשבון.כדי לא לעמוד סתם כמו גולם, וחוץ מזה היא באמת הייתה חמודה מאוד, הערתי לה שעוד מעט הם יהיו בחופש פסח והיא לא תצטרך לקום כל כך מוקדם בבוקר.היא צחקה ואמרה שהמאפייה תמשיך לעבוד, אבל הכל יהיה כשר לפסח. "אחלה." אמרתי בשביעות רצון ויצאתי החוצה, שם קיבל את פני נוני בפרצוף חמצמץ ושאל אותי למה אני חייב לפלרטט עם כל בחורה שאני פוגש. אולי עדיף שהייתי שותק במקום להגיד לו שלא עם כל אחת, רק עם היפות שמדליקות אותי, אבל לא שתקתי.מזל שלא היינו לבד באוטו. בטוח שאם היינו לבד והיינו רבים כאוות נפשנו המסע לאוטופיה היה נגמר מול המאפייה. מאחר והיו לנו חברים למסע שצפו בנו בסקרנות התאפקנו מלריב ורק שלחנו מבטים זועמים זה בזה. הם התאפקו עד מגידו ואז פתחו את השקיות שהבאתי, ואחרי שנזפו בי שלא הייתי צריך, ולמה קניתי כל כך הרבה, ולמה אני הורס להם את הדיאטה, הסתערו כולם על המטעמים ובקושי הצלחתי להציל מהם לחמנייה אחת קטנה להשביע את רעבוני.נסענו ונסענו ונסענו, ופה ושם עצרנו לפיפי, וכדי שלא נשתעמם שמענו מוזיקה, ובגלל שלכל אחד יש טעם שונה יותר רבנו מאשר שמענו, ואחר כך שוב עצרנו לפיפי ולבדוק את המפות, ובסופו של דבר הגענו לבחן.שמחים וטובי לב החנינו את הרכב בחנייה ופסענו בחרדת קודש אל פארק אוטופיה. בדרך אל הסחלבים נוני הסכים שקצת הגזים בתגובה שלו, ואני הודיתי שעניתי לו בצורה מעצבנת במיוחד ואנחנו חייכנו זה אל זה, מאושרים שהנה אנחנו בדרך הנכונה לשיקום הזוגיות שלנו, דרך רצופת סחלבים וזמן איכות יחד ו... על שער הפרק הייתה תלויה מודעה גדולה בזה הלשון**עקב בעיות טכניות פארק אוטופיה סגור למבקרים****                                                אתכם הסליחה**החלפנו מבטים המומים, קראנו את המודעה שוב ושוב, אך ללא הועיל. המודעה לא השתנתה - היום אוטופיה סגורה לרגל שיפוצים.עייפים וחפוי ראש חזרנו הביתה. מרגיש נזוף ואשם שלא בדקתי לפני היציאה שהפארק פתוח הצעתי לעצור בעתיקות מגידו, הצעה שהתקבלה בשתיקה קודרת. גם הרעיון שניכנס לקניון הכפרי הקסום `שלוש משאלות` לא עורר התלהבות.שום דבר שאמרתי לא עזר לעודד את בני לווייתי המאוכזבים - כשהסבתי את תשומת ליבם למרבד הפרגים המרהיב בשדות קיבוץ הזורע ענו לי שאלו כלניות, וכשהתחלתי להתווכח שהעונה של הכלניות נגמרה ורואים בבירור שאלו פרגים הם אמרו לי להפסיק להיות נודניק ונזפו בי שנגמר כל המיץ.עייף ומיואש החזרתי את הוואן למקום והלכתי להתקלח בתקווה שזרם המים החמים יצליח להשיב את נפשי ולעודד אותי קצת. הפעם גם המקלחת החמה לא עזרה."רציתי להגיע לאוטופיה ופישלתי." אמרתי לנוני, "וגם בזבזתי יום חופש סתם.""זו לא הייתה אשמתך." ניחם אותי נוני, "היית עשר, ניווטת ישר לפארק בלי להתברבר, דאגת לכיבוד טעים, ואתה באמת צודק, אלו היו פרגים.""אבל סחלבים לא ראינו.""לא נורא, הסחלבים לא יברחו לשום מקום. ננסה בהזדמנות אחרת. עכשיו בוא למיטה, יש לי משהו יותר טוב מסחלב להראות לך, אתה יודע למה הוא יותר טוב?""למה?""כי מותר לך לגעת בו חופשי, ואפילו לקחת לפה."
