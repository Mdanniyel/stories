---
id: 19910
title: "חולם בוורוד - פרק כא' ואחרון"
author: "אפיקורס"
author_id: 1453
date: "2016-07-25"
category: "אהבת גברים"
tags: ['אהבה וזוגיות']
prev_chapter_id: 19906
next_chapter_id: None
original_url: "http://gogay.co.il/story.php?id=19910"
---

# חולם בוורוד - פרק כא' ואחרון

דייב הבין שלא יצליח לפתות אותי לסקס ושינה טקטיקה, במקום להחמיץ פנים לאילן ולהתנהג אליו בקרירות נבזית עטופה בנימוס קר הוא התחיל לחייך אליו ולגלות כלפיו סימני חיבה וידידות. דייב היה מסוגל להיות מקסים מאוד כשרצה בכך, והיה קשה מאוד לאילן התמים וטוב הלב לעמוד בפני הכריזמה השופעת שלו. אילן לא הבין למה אני מוטרד מהחברות הפתאומית שלו עם האקס שלי. למרבה הצער הניסיון להסביר לו מה אני מרגיש כשאני רואה את דייב כורך סביב כתפיו יד ידידותית גרם לי להראות קטנוני וקנאי."אני לא מבין למה כל כך מפריע לך שאני מדבר איתו, מה רצית, שאני לא אגיד לו שלום? כל זמן שאנחנו פעילים בקבוצה הצפונית אני צריך להתנהג איתו בנימוס, לא?" התפלא אילן."כן, אתה צודק." נאלצתי להסכים, "אבל אל תיסחף, מספיק לחיצת יד, לא צריך להתחבק ולהתנשק.""אני גם מעדיף רק לחיצת יד, אבל כולם בקבוצה מתחבקים ומתנשקים, אז מה אני אמור לעשות, לדחוף אותו מעלי? למה אתה פרנואיד כזה? הוא פשוט מנסה להיות נחמד אלי, גם אתה מתחבק איתו.""אני זה לא אתה." נהמתי בעצבנות.אילן צחק וחיבק אותי, אמר שאני דביל ושאני ממש חמוד כשאני מקנא, סתם לי את הפה בנשיקה והמשיך להסתודד עם דייב בצורה מסתורית שעלתה על עצבי."זו לא הייתה המכונית של דייב שראיתי יוצאת מהחנייה שלך?" שאלתי בחשדנות כשקפצתי ערב אחד לאילן לביקור לא מתוכנן.הוא נאנח, "כן." הודה, "הוא קפץ אלי לרגע ל... למשהו.""איזה משהו?" התאמצתי לשמור על טון רגוע, "ואגב, זה בדיוק מה שאמרת לי לפני כמה ימים כשדיברת בטלפון, ואני יודע שדברת עם דייב כי... אה... כי אני יודע.""אתה יודע כי בדקת לי את הטלפון הנייד." גיחך אילן בעצבנות, "ואתה טועה, זה ממש לא מה שאתה חושב.""מאין לך מה אני חושב?" התעצבנתי."בחייך, זה רשום באותיות קידוש לבנה על הפרצוף שלך, וזה ממש מעליב.""ולבגוד בי עם האקס שלי זה לא מעליב?" צעקתי."כן, זה מאוד מעליב, אבל אני לא בוגד בך.""אז מה בדיוק אתה עושה? מה לך ולו? ואל תגיד לי שאתם עושים משהו כי זה פשוט לא משכנע מספיק.""אתה צודק פינקי, ואני מתנצל, אני פשוט נורא גרוע בשמירת סודות ובשקרים.""אה, אז אתה מודה שאתה משקר?" קפצתי ממקומי, מוכן כבר לשעוט החוצה בטריקת דלת, כולי זועם ופגוע."פינקי, בחייך, די." הניח אילן את ידיו על כתפי, ומנצל את יתרונו הגופני עלי הושיב אותי בחזרה על כיסאי, "אני ודייב לא בוגדים בך, אנחנו מארגנים לך מסיבת הפתעה לכבוד יום ההולדת שלך.""מסיבת הפתעה?" נדהמתי, "אבל... באמת? אתה רציני?"הוא הנהן וניסה לחייך, אבל החיוך שלו יצא אומלל וחיוור, "הבטחתי לדייב לא לספר לך. הוא רצה להפתיע אותך לקראת יום ההולדת החמישים שלך, תנסה להיראות מופתע, טוב.""בסדר, אל תדאג, אני לא אספר לאף אחד. אני אראה מופתע ושמח, אף אחד לא ירגיש שאני שונא מסיבות הפתעה, ולא רוצה לחשוב על זה שאני כבר בן חמישים.""באמת?" נפלו פניו של אילן, "אבל דייב אמר שאתה תשמח ותיהנה מאוד, ושאתה מאוד אוהב מסיבות יום הולדת.""זה מה שהוא אמר? המניאק הזה!" נהמתי באנטיפתיות."סליחה פינקי, חשבתי שתשמח, בבקשה, אל תספר לו שגיליתי לך, הבטחתי לשמור סוד ולא נעים לי שהוא ידע שנשברתי כל כך מהר.""אל תדאג, אני לא אספר לו כלום." הבטחתי, "בוא נשכח מהשטות הזו ונלך להכין ארוחת ערב." אכלנו יחד ארוחת ערב, צפינו בטלוויזיה יחד, ואחר כך הלכנו לישון יחד. נרדמנו חבוקים ונפרדנו רק למחרת כשכל אחד הלך לעבודתו.חיכיתי עד הצהריים ורק אז התקשרתי לדייב, ושאלתי אותו מה בדיוק הוא חושב שהוא עושה?"אין לי מושג על מה אתה מדבר." היתמם דייב וצחקק."שקרן." הטחתי, "ואל תגיד שאתה לא יודע שאני שונא מסיבות הפתעה ומתעב ימי הולדת.""באמת?" גיחך דייב, משועשע מאוד, "למה חשבתי שאתה רק מחכה שיציינו את יום ההולדת שלך? טוב, מצטער חמוד, הייתי מבטל הכל אבל כבר הודעתי לכל כך הרבה אנשים... אין ברירה, תצטרך להתאפק ולסבול בגבורה.""לך תזדיין!" רתחתי וטרקתי מהר את הטלפון, כועס ומתוסכל.כמה ימים אחר כך נכנסתי לביתו של אילן, ועשיתי כמיטב יכולתי להיראות מופתע ושמח כשהאור נדלק בבת אחת, וכל חברי הקבוצה הצפונית קפצו עלי בבת אחת, צועקים הפתעה ומזל טוב!ניסיתי להעמיד פנים שלא מפריע לי להיות קשיש בן חמישים, ולהתעלם מהסלידה שלי מימי הולדת וממסיבות הפתעה וליהנות בכל זאת, ולמרבה הפלא הצלחתי בכך. הנוכחות של אילן המתוק שלא מש ממני, מבטיח לי שאני רק משביח עם הגיל, ושל צ'יקו שנלחץ מכל האנשים הרבים שמילאו את החצר הפרטית שלו ונדבק אלי כמנסה לשאוב ממני הגנה ועידוד, עזרה מאוד. גם שפע האוכל והנוכחות של כל ידידי ומכרי שניסו לשמח אותי ולשמוח בשמחתי הועילה אף היא. קיבלתי שפע של מתנות חמודות וטיפשיות, המון חיבוקים ונשיקות, ואחרי שכולם הבטיחו לי שחמישים זה השלושים החדש, ושאני נראה נפלא, כיביתי את הנר בצורת הספרה חמישים בנשיפה אחת חזקה."איך אתה מרגיש, סבלת נורא?" שאל אילן בדאגה אחרי שכולם הלכו הביתה."ממש לא, האמת, היה בסדר גמור, די נהניתי, רק אל תצפה ממני לארגן לך מסיבת הפתעה כשתהיה בן חמישים, אני עדיין שונא מסיבות הפתעה.""בסדר גמור." הצטחק אילן ונצמד אלי בחיבוק, "זו תהיה מסיבת ההפתעה האחרונה שלנו." הבטיח, נישק אותי ושאל אם אני חושב שבאמת נהיה עוד יחד גם כשימלאו לו חמישים."אי אפשר לדעת מה יקרה בעתיד, אבל אם זה תלוי בי אז כן, ואה... אילן, אני מצטער שעשיתי לך סצנה מגעילה כזו בגלל דייב, זה לא יקרה יותר.""לא? חבל, כי האמת, אתה די מדליק כשאתה מקנא." צחק אילן."אה, באמת? אז בגלל זה הסתודדת איתו לפני שהוא הסתלק?""ראית אותנו? קיוויתי שלא שמת לב." הודה אילן, נראה נבוך ואשם כמו ילד שנתפס גונב ממתקים."כן, ראיתי, אבל אני סומך עליך ואני לא מקנא יותר." שיקרתי."באמת? כי... אה... לא חשוב.""מה? מה לא חשוב? מה הוא אמר לך?" נלחצתי."הוא הציע שלכבוד יום ההולדת שלך נעשה שלישייה, אבל הוא היה שיכור קצת, אז אני לא בטוח שהוא התכוון ברצינות.""הוא התכוון ברצינות." הבטחתי לאילן, "ואם אתה מעוניין אז...""אל תחשוב על זה אפילו, אני ממש לא מעוניין." נחפז אילן לענות."בסדר, לא נדבר על זה יותר." הבטחתי ודחפתי יד לתחתוניו, "אבל אם כבר מדברים על סקס..."רק אחרי ששנינו באנו על סיפוקנו והתקלחנו יחד נזכר אילן לשאול אותי איזה משאלה ביקשתי כשכיביתי את הנר."זה סוד." התעטפתי במסתוריות, אבל הוא התעקש ודגדג אותי עד שנכנעתי, וגיליתי לו שהמשאלה שלי הייתה שנעבור לגור יחד בדירה חדשה שתהיה רק שלנו."באמת?" התרגש אילן, "כי ממש בא לי לעזוב כבר את הבית הזה, ולעבור לגור בבית שיהיה רק שלנו, והאמת שראיתי רק בשבוע שעבר קוטג' ממש נחמד עם חצר ומשרד צמוד שתוכל לקבל בו מטופלים, ואם נשכיר את הבית הזה ששייך לילדים, ונמכור את הדירה שלך, נוכל לקחת משכנתא ו..."**אפילוג**אני רוצה להבהיר שקצת שיקרתי, וטיפה מתחתי את האמת, ובעצם לא הבעתי שום משאלה כשכיביתי את הנר (מה, אני ילד קטן?) אבל כשראיתי את דייב מסתודד עם אילן הבנתי שאני מקנא ומפחד שאם לא נגור יחד דייב יצליח לפתות אותו, ובזה אני פשוט לא אעמוד. כדי שזה לא יקרה הייתי מוכן לוותר על הדירה הפרטית שלי וזו הסיבה שהסכמתי עם כל התכניות הנחמדות של אילן, ואולי אני אפילו אגלה לו את זה מתישהו בעתיד אולי אחרי שנחגוג את יום ההולדת החמישים שלו.
