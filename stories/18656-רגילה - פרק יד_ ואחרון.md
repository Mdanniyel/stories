---
id: 18656
title: "רגילה - פרק יד' ואחרון"
author: "ליתי"
author_id: 1676
date: "2015-02-16"
category: "אהבת נשים"
tags: ['צבא וגאווה', 'סיפור אהבה', 'המומלצים']
prev_chapter_id: 18620
next_chapter_id: None
original_url: "http://gogay.co.il/story.php?id=18656"
---

# רגילה - פרק יד' ואחרון

"אני לא מאמינה שאת מספרת לי את זה." אמרה אורלי, "זה נשמע כמו בדיחה." המשיכה. "אני לא יודעת מה עבר לי בראש." עניתי, "אבל אני רוצה שתדעי שאני אוהבת אותך ורוצה להיות איתך." המשכתי."כן." היא אמרה, "עד שיבוא הנסיך ויציע לך לרכב איתו לעבר השקיעה.""אני עומדת מאחורי מעשיי, ואולי הייתי צריכה לעשות את זה בדרך המעוותת הזאת כדי להבין מה באמת אני רוצה." המשכתי."ותוך כדי כך לשבור לי את הלב?" אמרה, "בשבילך זה אולי רומן צבאי, או איזה קיק לצאת עם המ"כית שלך, אבל אני התאהבתי בך, בטחתי בך, שמתי את הלב שלי בידיים שלך." אמרה ואת הבכי שמעתי ביחד עם הצפצוף המחריד של טריקת הטלפון.את הערב העברתי בחדרי בבכי. איך נתתי לדבר הכי טוב בחיים שלי להעלם ככה? אולי סבתא טעתה, אולי אורלי לעולם לא תסלח לי ואני אשאר לתמיד בלעדיה, בלי החצי השני שלי? ניסיתי לא לרחם על עצמי, אבל הלב שלי התכווץ והייתי חסרת אוויר, הדמעות יצאו ממקום בגוף שלא הכרתי, זה לא היה בכי, זה היה סוג של מוות. לאחר שלא יצאתי כל המוצ"ש אימא דפקה בדלת ושאלה אם הכל בסדר. היא נכנסה וראתה אותי שבורה, טישו סביבי ועיניי מלאות בדמעות. "מתוקה את בסדר?" שאלה."כן בסדר זה תיכף יעבור לי." עניתי."מה קרה, זה אורי, הוא פגע בך?""הוא לא פגע בי, הוא לא רוצה אותי בכלל, הוא זרק אותי." אמרתי. נכון שהעובדות לא היו מדויקות אבל באמת נזרקתי."לא ידעתי שכל כך נקשרת אליו, אני מצטערת, אני מבטיחה לך שזה יעבור, הלב הוא שריר, וכמו עץ צעיר, הוא לא נשבר ברוח הוא רק מתכופף ואחר כך שוב מתרומם, יהיה בסדר." הבטיחה אימא ונתנה לי חיבוק גדול, אבל אני הרגשתי שהלב שלי לעולם לא יהיה אותו הדבר.את חומרת מעשיי הבנתי יום למחרת כשחזרתי לבסיס. ברגע שאורלי ראתה אותי היא התרחקה. במשך היום היא התעלמה ממני לגמרי. קיוויתי שלפחות בערב יצא לנו לשוחח, אבל כשעליתי לחדר הבנתי שהיא לקחה את המיטה שלה ועברה לחדר אחר. פתאום כל העולם הסתובב לי, זיעה קרה עטפה אותי. שאר הבנות בחדר שאלו מה עם אורלי. אמרתי להם שהיה לנו איזה ריב כספי. בלילה לא ישנתי לדקה, ובבוקר הייתי עסוקה עם החניכות, התנדבתי לעזור למ"מית, ובכלל התנדבתי לכל פעולה אפשרית, רק להיות עסוקה. בצהריים, הכיתה שלי היתה בתורנות מטבח, יצאתי מחדר האוכל כדי לנשום אויר, הרגשתי שאני נחנקת. לימור ראתה אותי וניגשה אליי. "מה קורה איתך ביומיים האחרונים, את נראית כמו רוח רפאים, ולמה אורלי עברה חדר? עבר ביניכן חתול שחור?""נפרדנו." אמרתי והתחלתי לבכות, ולאט סיפרתי ללימור את כל הסיפור."תראי, לא בא לי לשפוט אותך," אמרה לימור, "ואת יודעת שאני חולה עלייך אבל הפעם עברת את הגבול." פסקה."הייתי מבולבלת," התגוננתי, "ולא קרה באמת שום דבר, פשוט נבהלתי, פחדתי." הוספתי. "נבהלת שאת לסבית?" שאלה לימור."כן." השפלתי ראשי."תראי, זה לא קל, כשכולם יודעים וכשאת מבינה שאת שונה, אבל יותר עדיף זה מאשר לעבוד על כולם בעיניים, ובמיוחד לעבוד על עצמך." אמרה לימור."אז פשוט להגיד להורים? ומה אם הם יסלקו אותי מהבית?" עניתי."פגשתי את ההורים שלך, הם לא יזרקו אותך ולא בטיח, אולי הם יחנקו, הצפונבונים האלה, אבל גם זה יעבור להם." אמרה."די, זה לא מצחיק, יש לי גם אחות קטנה, זה יהרוג אותה." אמרתי ואז נזכרתי מה קרה ללימור עם אחותה הקטנה, ונכנסתי לפרופורציות.לימור לא אמרה כלום, "אני תיכף חוזרת." הבטיחה ורצה לכיוון השני. אחרי חצי שעה היא חזרה וכל ראשה מגולח. "הלכתי לספר הצבאי, אמרתי שיעשה אותי דייקית." הסבירה. מה הייתי עושה בלעדי הלימור הזאת?אני לא מבינה איך עבר השבוע, אבל הנה הגיע יום חמישי. לא הצלחתי להגיד לאורלי מילה, ועכשיו היא נוסעת לאירוע המשפחתי שלה, ואני הביתה, כך שבכלל  לא אוכל לדבר איתה. הגעתי הביתה, ניסיתי לשדר עסקים כרגיל, אבל המוח שלי לא הפסיק לעבוד, חשבתי על מה שלימור אמרה על מה זה להיות לסבית, ושאורלי אמרה שאני בעצם מחפשת גברים, והמחשבות רצו מהצד הזה לשני, עד שחשבתי שתיכף הראש שלי יתפוצץ. נכנסתי למקלחת - מים תמיד מרגיעים אותי, עוטפים אותי - והבנתי. אני צריכה להחזיר אליי את אורלי, וידעתי גם למי להתקשר. יצאתי מהמקלחת וחייגתי לניר. כשהוא הבין שזו אני הוא לא ממש התלהב. "אני לא יכול כל כך לדבר איתך, אורלי תהרוג אותי אם היא תדע.""ניר," הפצרתי בו, "זה חשוב לי, אני רוצה את אורלי חזרה ויש לי רעיון איך לעשות את זה, אבל אני צריכה את עזרתך." ידעתי שהוא לא יקל עליי אבל הייתי חייבת את עזרתו ולכן המשכתי, "פשוט לא ידעתי מה לעשות, זו הפעם הראשונה שאני מבינה את הדברים האלה על עצמי, אבל אני מוכנה להראות לה שאני רצינית, שאני לא עושה סתם וחשבתי שאולי אתה יכול לארגן שאורלי תבוא אלייך היום, לפני האירוע המשפחתי, אני אבוא אלייך גם, טוב?""אבל מה אני אגיד לה?" הוא שאל."תגיד לה שאתה צריך להתייעץ איתה לגבי רביב, אתה יודע היא תעשה הכל בשבילך. עכשיו אני חייבת להזיז את עצמי, יש לי נסיעה עד באר שבע והשעון מתקתק." התלבשתי מהר וירדתי למטה. אימא ואבא שאלו לאן אני הולכת כזאת חתיכה. "אני נוסעת לבאר שבע." אמרתי."מה פתאום לבאר שבע, רק עכשיו הגעת." התפלאה אימא."אימא, אני כבר ילדה גדולה, אני נוסעת לבאר שבע ואשאר לישון שם." אמרתי, בטוחה שניר לא יזרוק אותי מביתו."אז אני מסיעה אותך לתחנה המרכזית." אמרה אימא, ולקחה את המפתחות לפני שהספקתי לסרב. כשנסענו באיילון לכיוון התחנה המרכזית אימא שאלה איך אני מרגישה, כל השבוע נעלמתי לה והיא דאגה לי. אמרתי לה שיותר טוב, ושחשבתי לקפוץ לאורלי ליישר את ההדורים כי רבנו וזה מאוד מטריד אותי."אז הבכי היה בגלל אורלי, נכון? על מה רבתן אם אפשר לשאול?" שאלה."פגעתי בה נורא, והיא לא רצתה לשמוע יותר ממני." הפעם לא בכיתי כשאמרתי את המילים האלה, "היא נפגעה כי ניסיתי להסתיר אותה, פחדתי להיות איתה, התביישתי.""מה יש להתבייש, כולם יודעים שאתן חברות טובות, לא?" השתוממה אימא."כן, כולם יודעים שאנחנו חברות, אבל מעטים יודעים שאנחנו זוג," אמרתי.אימא לחצה על הברקס בחדות, וחשבתי שהיא תיכף תגרום לתאונה. אחר כך היה שקט, והיא אמרה, "חשדתי שאתן זוג, כל הזמן ביחד, ישנות ביחד, יוצאות ביחד, מדברות שעות ביחד.""אני אוהבת את אורלי," אמרתי לה, "בחיים לא הרגשתי ככה.""את בטוחה שזה מה שאת מרגישה? בכל זאת, אף פעם לא היה לך חבר רציני והיה לך כיף עם אורי, אולי זה יעבור לך?" חקרה אימא."אימא, אני לא חושבת שזה יעבור, ואני לא רוצה זה יעבור, אני מרגישה שזה אמיתי ומתאים לי," עניתי."והייתן ביחד?" שאלה אימא בחשש."כן, ברגילה." עניתי ולא הרחבתי.אימא התנשמה בכבדות, "ומי יודע עליכן?" שאלה."חברה שלי לימור ושירה, גם הן זוג.""לימור גם כזאת?" נדהמה אימא."כן," אמרתי, "אבל לא היה בינינו כלום, אם זה מה שאת חושבת.""אוי ואבוי מה שקורה עכשיו בצבא." נאנחה אימא."אימא תירגעי, זה מקרי, זה לא קורה לכולם." עניתי."ומה אומרים ההורים של אורלי?" שאלה."אני לא יודעת," אמרתי, "אבל אני נוסעת לברר.""אבא שלך יהיה מאוד מאוכזב." הזהירה אימא."באמת?" שאלתי, "מאוכזב או עצוב?""אני חושבת שעצוב, הוא רוצה שתהיי עם מישהו שידאג לך, יפנק אותך ויתמוך בך." ענתה. "זה נשמע בדיוק כמו אורלי." חייכתי. אימא נישקה אותי כשירדתי מהמכונית, ראיתי שהיא תצטרך עוד זמן, אבל כרגע הזמן שיחק לרעתי והייתי חייבת לדבר עם אורלי דחוף.כשהגעתי לבאר שבע קפצתי לקניון וקניתי לאורלי זר ורדים ענקי. לקחתי מונית לבית של ניר לפי הכתובת שנתן לי, וליבי פעם בחוזקה. היה כמעט שמונה בערב וידעתי שאורלי תמהר לאירוע. רק שזה יצליח חשבתי לעצמי.במונית שאל אותי הנהג, "למי הפרחים?""לחברה שלי." עניתי בגאווה."אה," הוא אמר, "שיהיה לה יום הולדת שמח." אבל לי כבר לא היה כוח לתקן אותו. דפקתי בדלת, ניר פתח וכשראה את הזר אמר בצחוק, "לא היית צריכה." נכנסנו לחדר שלו, אורלי היתה שם, לא מודעת למה שעומד להתרחש. כשהדלת נפתחה אורלי הסבה את מבטה, מופתעת ושאלה קצת בעצבים, "מה קורה פה?""מה שקורה," הסביר ניר, "זה שאני הולך להכין קפה, יש לנו אורחת מתל אביב." אמר ויצא מהחדר, "ואני גם אביא אגרטל." שמעתי אותו צועק מרחוק.אורלי חייכה קצת. ידעתי שזו ההזדמנות שלי, וניסיתי לזכור את כל מה שתכננתי. התקרבתי אליה, היא ישבה על המיטה, ירדתי על ברכיי, הגשתי לה את הפרחים ואמרתי, "אורלי אני מאוד אוהבת אותך, אני מקווה שתסלחי לי על ההתנהגות הטיפשית שלי, לא התכוונתי לפגוע בך, עשיתי את זה מתוך פחד, אבל אני כבר לא מפחדת." זהו, אמרתי את זה.היא לקחה את הפרחים מידי. "ומה עם ההורים שלך, לא תספרי להם אף פעם?" שאלה. "אימא שלי כבר יודעת," אמרתי, "ואני חושבת שהיא קיבלה את זה די יפה, היא תספר גם לאבא, וגם סבתא שלי יודעת והיא אמרה שאת חמד של בחורה.""מה את אומרת?" אמרה, "תמיד היית מעשית." הוסיפה בעוקצנות, אבל פניה קדרו שוב."תסלחי לי?" שאלתי.אורלי היתה על סף דמעות, ראיתי שקשה לה והתפללתי שהיא תראה כמה אני אוהבת אותה, ואז היא ניגשה אליי ונתנה לי חיבוק גדול. הייתי כל כך מאושרת. היא נישקה אותי ואני בכיתי תוך כדי. "אני לא אעזוב אותך לעולם," אמרתי."גם אני לא," אמרה אורלי, "אני אוהבת אותך נורא." הוסיפה."טוב גברת, את צריכה ללכת, יש לך אירוע משפחתי, לא?" אמר ניר כשחזר, "ואת גברת," והצביע עליי, "את הולכת לספר לי כל מה שקרה השבוע בג'וליס הזה שלכן." אבל אורלי קטעה אותו ואמרה, "סליחה, יש לי אירוע משפחתי ואם לא אכפת לך אני הולכת להביא לשם את הבת זוג שלי."  הגענו לאירוע, שהיה באזור התעשייה של באר שבע. כשנכנסנו דרורה וצדי בדיוק הלכו לכיוון הכניסה, כנראה לראות מדוע אורלי מתעכבת. כשדרורה ראתה אותי היא אמרה, "איזו הפתעה, לא ידעתי שתבואי ליעד, מה שלומך?" אבל פרצופה הראה בלבול."אני בסדר גמור דרורה, מה שלומך?" עניתי. צדי ודרורה נראו לחוצים לחזור לאירוע, אך אורלי התקרבה אליהם ואמרה, "אני לא יודעת אם אמרתי לכם, אבל ליעד היא לא סתם חברה שלי מהצבא, היא הבת זוג שלי, וחשבתי שאתם צריכים לדעת, ושהיא תכיר קצת את המשפחה." קולה היה החלטי."אני לא חושבת שזה הזמן," אמרה דרורה, "ואת יודעת איך אני עם פרובוקציות. אולי כדאי שתשמרי את העובדה הזאת לעצמך ונדבר על זה אחרי האירוע," אמרה."אז אנחנו הולכות," אמרה אורלי, "במילא לא ראיתי את ליעד הרבה זמן ויש לנו הרבה להשלים." הוסיפה בחוצפה."אני לא מבין למה את עושה לנו דווקא, מה עשינו לך שאת עושה לנו את זה, היה לך חסר משהו פעם?" התרעם צדי, ואימא של אורלי המשיכה, "זה בגלל ניר, נכון? בגלל שהוא כזה, את חושבת שזה מגניב להיות כזאת בגללו?" אורלי השתתקה פתאום, ואני תפסתי אומץ והחלטתי לדבר. "אני מניחה שאתם לא סובלים אותי כרגע, כרגע אני המכשפה שהפכה את אורלי ל'כזאת' כמו שאתם אומרים, אבל אני יכולה להגיד לכם שיש לכם בת שמאוד מעריכה אתכם, בגלל זה היא סיפרה לכם, היא לא רצתה שנהיה פה בסוד מאחורי הגב שלכם. אתם במחשבות שלה כל הזמן, והיא מודה שכל חייה פינקתם אותה ודאגתם לה ונתתם לה להרגיש כנסיכה. אני יכולה להגיד לכם שגם אצלי זה לא דווקא, אני פשוט מה שאני והיה חשוב לי לשתף את ההורים שלי בזה, כמו שחשוב לאורלי. אני יכולה להבין אם לא תרצו לראות אותי, אני רק רוצה להגיד לכם תודה שבזכותכם היה לי העונג לפגוש את אהבת חיי, את האישה הכי נהדרת שפגשתי, שלפי מה שראיתי אצלה היא למדה מכם, ואני מבטיחה לכם ולה שאני לא אפגע בה בחיים." אמרתי ונשמתי בהקלה.שקט שרר לרגע. אף אחד לא דיבר. עיניה של אורלי היו מלאות דמעות וגם עיניה של דרורה. "פינקנו אותה יותר מידי," אמר אבא של אורלי, "לכן היא עושה מה שבא לה." הוסיף בחיוך.  דרורה התעשתה ואמרה שאם ככה אני מרגישה ושאני אוהבת אותה כל כך אז זה לא יכול להיות כל כך רע ושאני מוזמנת להשאר באירוע. אחר כך אורלי ניגשה לדרורה והן התחבקו. גם צדי ואורלי התחבקו ודרורה אמרה לי תוך כדי חיבוק, "תשמרי עליה." כשההורים של אורלי חזרו לאירוע לבסוף אורלי שאלה אותי איך עשיתי את זה? איך שיניתי את דעתם כל כך מהר? שעכשיו הם רוצים להיות חברים שלי."אני לא יודעת," אמרתי לה, ונזכרתי בנאום שאמרתי לקצין מיון, "פשוט מישהי אמרה לי להשתמש באינטואיציות שלי, וזה מה שעשיתי." הוספתי."בחורה חכמה מי שאמרה לך את זה," ענתה."כן," אמרתי, "אני חולה עליה." התחבקנו והתנשקנו בכניסה לאולם, וידעתי שהחיים שלי לא יראו אותו הדבר לעולם.
