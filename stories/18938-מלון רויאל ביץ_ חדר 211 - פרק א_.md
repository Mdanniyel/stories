---
id: 18938
title: "מלון רויאל ביץ' חדר 211 - פרק א'"
author: "no8"
author_id: 1933
date: "2015-05-21"
category: "אהבת נשים"
tags: []
prev_chapter_id: None
next_chapter_id: 18944
original_url: "http://gogay.co.il/story.php?id=18938"
---

# מלון רויאל ביץ' חדר 211 - פרק א'

אני עולה במעלית עוד לא מעכלת מה שהולך לקרות, ממהרת ללכת במסדרון לכיוון חדר 211 מכניסה את הכרטיס בדלת, נכנסת וסוגרת אחריי את הדלת, עדיין מחזיקה בידית כאילו והיא תוכל להציל אותי ממה שאני עומדת לעשות, אני שומעת את הצעדים שלה מתקרבים אליי מאחור, אני לוקחת נשימה ארוכה ומסתובבת אליה, הנשימה שלי נעצרת כשמבטה החותך והמר פוצע את המבט המבריק מדמעות שלי. היא יודעת שבאתי לסיים עם זה.לפני שהכל התחיל ושינה את חיי, לפני שהתחלתי לחיות, לפני שבע שנים, עמדתי שם מתחת לחופה, מתרגשת כל כך, הסתכלתי לו לתוך העיניים הכחולות והדומעות שלו וידעתי שמעכשיו אנחנו משפחה, אנחנו נקים בית בישראל בדרך המיוחדת שלנו שהביאה אותנו לאן שאנחנו היום, חתן וכלה.את רונן הכרתי בטיול בהודו כמו כל טיול ברור שעושים אחרי הצבא, הוא ידע תמיד להצחיק אותי והיה כל כך מגושם שאי אפשר היה לא להתאהב בו. שום דבר הוא לא קלישאה, כל קלישאה נולדה מתוך מציאות מרה שמישהו חווה על בשרו וכן, אחרי החתונה הדברים משתנים. תמיד רציתי ילדים, אבל רונן... לרונן יש את הקצב שלו ולפעמים נדמה שאף פעם לא ניפגש, וגם שכבר הרגיש קצת מוכן לא הצלחנו להיכנס להריון. תוסיפו שכר דירה, בעיות פוריות, אימא שלו, וכבר יש לנו מתכון לצרות ששוחקות כל זוגיות מושלמת שיכלה אי פעם להיות.ואם כל זה לא מספיק קיבלתי מכתב פיטורים, 'התייעלות' איזה דרך מקצועית ומזלזלת זאת להיפטר מאנשים! היום אפשר למצוא סיבה קבילה לכל דבר. אחרי חודש של גיהינום שישבתי בבית בדיכאון, המריבות והלחץ של רונן ממש לא עזרו, בסופו של דבר נכנעתי ללחץ והלכתי לראיון עבודה - עוזרת אישית במשרד עורכי דין. הייתי כל כך בלחץ, לא ידעתי מה ללבוש, איך להגיע, מה להגיד. אחרי שנמצאים כל כך הרבה זמן בדיכאון קשה לחזור לתפקד גם אם זה הדבר הכי פשוט כמו לצאת לשפוך את הזבל. נכנסתי לבניין, עולה במעלית לקומה חמש מחפשת את שם המשרד, נשימות כבדות. מצאתי, אני נכנסת בצעדים קטנים, "בוקר טוב, אני בר, באתי לראיון אצל דניאלה.""בוקר טוב, היא כבר תקבל אותך שבי, ואל תקראי לה דניאלה, חבל שבאת עד לפה לחינם."
 היא מייעצת בחיוך"אני לא מבינה." אני מנסה להשתמש בחוכמה בעצתה"היא שונאת דניאלה. תקראי לה דניאל." חייכתי חזרה והתיישבתי, סורקת את המשרד ואת האנשים מסביב. "את יכולה להיכנס אליה." היא מכוונת אותי למשרד שלהאני נכנסת למשרד די גדול, שולחן אליפסי, היא יושבת מאחוריו על כיסא שחור וגבוה, לובשת חצאית ארוכה אפורה, חולצה לבנה מבריקה וז'קט אפור אלגנט, שיער בלונדיני אסוף ועיניים גדולות בצבע דבש כהה מביטות בי. "בוקר טוב, שבי." היא מסמנת לי לעבר הכיסא שמולה."בוקר טוב דניאל." אני כבר משתמשת בעצה, לא מבזבזת זמן, היא מחייכת, אני מרוצה. "אני יודעת שזה נשמע בנאלי, אבל ספרי לי על עצמך."סיפרתי לה בעל פה מקצועות וקורות חיים, ובכל פעם היא עצרה אותי לשאלות אישיות.מצאתי את עצמי מספרת לה על החיים האישיים שלי יותר ממה שרציתי לספר לה על המקצוע שלי, מצאתי את עצמי מספרת לה למה אין לי ילדים, וכמה כיף זה להיות רווקה כמוה, ורק אחר כך התחרטתי על הרבה דברים שגלשו ממני החוצה. היה בה משהו מאוד לא שגרתי, מאוד מבלבל. אפילו קצת מציק, אבל נראה היה שהיא ממש מתעניינת ומקשיבה לתשובות שלי. "או קיי בר, תודה רבה, נהיה איתך בקשר.""תודה." חייכתי וברחתי מיד החוצה.אחרי שבוע חזרה אליי המזכירה והודיעה לי שהתקבלתי, מוזר היה שלא חשבתי על כמה נפלא זה שיש לי שוב מקור פרנסה אלא הרגשתי אי נוחות מסוימת לחזור להיות שוב לידה, משהו בישירות שלה מרתיע אותי.נכנסתי למשרד ביום הראשון שלי, כל כך הרבה מחשבות ופחדים, היא יצאה מהמשרד שלה בסערה וקטעה את מחשבותיי, לבושה חליפה שחורה, מכנס צמוד, חולצה מכופתרת שחורה וז'קט שחור, שרשרת זהב עדינה, שיערה תמיד אסוף למעלה. "בואי איתי." היא שלפה אותי, הרמתי את התיק שלי בזריזות, לא מוכנה, מנסה להדביק את הקצב שלה."קחי את זה." היא זורקת עליי ערימת דפים."יש לנו דיון בבית משפט, נהיגה בשכרות ושוד אני צריכה שתצלמי את כל הדפים האלה ותבואי איתי לבית משפט." אנחנו נכנסות למעלית ואני מנסה להקשיב ולא לפספס שום דבר.אנחנו יוצאות מהמעלית לכיוון הרכב שלה ונכנסות אליו. "הדיון מתחיל בשעה תשע, בשעה תשע וחצי את יוצאת מבית המשפט ומחכה בחוץ לבחור בשם עופר, הוא ימסור לך מעטפה, תיכנסי חזרה לבית המשפט ותעבירי לי אותה." שתיקה קצרה, היא עוברת על מייל בנייד שלה ומביטה אליי במהירות, "את איתי? את מבינה אותי." היא שואלת."בטח, בטח." אני מהנהנת בראש, יחסית לחודש שבו הייתי מובטלת זה הולך להיות יום מטורף.הדיון מתחיל והתביעה מתחילה להטיח האשמות בנער הצעיר שיושב לידה מבולבל, הדרמה והרצינות שם נראתה לי כמו הצגה. היא חותכת את האווירה, "כבודו, בואו נירגע, סך הכל מדובר פה בנער צעיר ללא עבר פלילי, מדובר בנער שהגיע משכונת מצוקה ומשפחה הרוסה שאף אחד לא הושיט לו יד לעזרה, האם פה בבית המשפט הזה נזרוק את הנער לכלא ונתנער ממנו כמו שעשו לו כל חייו? או שהפעם יש לבית המשפט הזדמנות לשקם אותו?"הסתכלתי עליה, עומדת בביטחון, מדברת בקול רם, לא מפחדת משום דבר, וכמעט שכחתי להציץ בשעון, עוד מעט תשע וחצי, יצאתי החוצה, מחכה למעטפה, מקבלת אותה וחוזרת להעביר אותה לדניאל. "כבודו, הגיעה לידי מידע בדבר החבר שהיה עם מרשי באותו לילה, מדובר בעבריין מוכר שרק ניצל את תמימותו של מרשי ואבקש להתחשב בעובדה זו."יצאנו מבית המשפט, "וואו, זה היה... היית קטלנית שם, ממש הרגשתי שצריך לעשות איתו צדק, עם הילד הזה." התרגשתי כמו ילדה מטומטמת."בר, הילד הזה לא תמים ובטח לא מי שהיה איתו, אב לשלושה ילדים פצוע אנוש בבית חולים בגלל השוד הזה, אני לא קטלנית, אני רק עושה את העבודה שלי, בואי נלך לאכול משהו אני רעבה."ישבנו בבית קפה קטן, "אם את יודעת שזה לא נכון למה הגנת עליו?" התעניינתי."את רגילה שאת מגנה על אנשים שאת אוהבת או אנשים חלשים או צודקים. את אומרת את זה ממקום אישי, במקצוע שלי אין אישי, הכל ביזנס, מגיע לקוח, את מסנגרת עליו, זה המקצוע ואת לומדת להשתמש בכל דבר שיכול לעזור לו.""סינגרת פעם על רוצח?"היא מחייכת, יש לה חיוך שמביך אותי. מעביר בי תחושה מוזרה. "איך הולך עם הניסיון להביא ילד?" היא מעבירה נושא."לא הולך, אנחנו מנסים. רונן מהמם, באמת. תמיד מנסה לתמוך, להבין מה עובר עליי אבל אני פשוט לא מרגישה איתו נוח. קשה לי להיות אני לידו, לדבר איתו, לשתף אותו. לא טוב לי איתו כבר הרבה זמן." הייתי בהלם שיצא ממני משפט כזה בקול רם ולא האמנתי שאמרתי את זה.שתיקה קצרה, "אני אגיד לך משהו שמתאים לעורכת דין להגיד, דווקא עכשיו שאין ילדים הרבה יותר קל לפרק." ידעתי שהמשפט שלה יהדהד לי בראש כל היום. בערב מצאתי את עצמי חושבת עליה, על המבט שלה, על המשפט החד והמר הזה, וחיכיתי לבוקר שיגיע. אהבתי לדבר איתה היה בה משהו אמיתי, כל כך כן, היא מקשיבה באמת מכל הלב ותמיד יש לה משהו קצר ולעניין להגיד. "בוקר טוב." נכנסתי אליה למשרד."בוקר, תעשי לשתינו קפה ובואי, אני צריכה לעשות קצת סדר פה ולא תזיק לי עזרה.""אז מה בסוף עם הנער והמשפט?" שאלתי."עבודות שירות וחצי שנה על תנאי.""זה עדיין קטלני." חייכתי והיא חייכה חזרה תוך שהיא אוספת קלסרים ודפים. התחלתי לעזור לה לעשות קצת סדר במשרד שתינו מסתובבות מפה לשם, מרימות קלסרים, דפים מחזירות למגירות. הסתובבתי עם כמה קלסרים ולא שמתי לב שהיא מאחוריי, התנגשתי בידיים שלה שהעיפו את הקלסרים באוויר ואת הקפה על החולצה הלבנה שלה, יכולתי להרגיש את החמצן יורד ממני לכיוון הרגליים והרגשתי את הפנים שלי מאדימות. "סליחה לא ראיתי שאת... סליחה.""זה בסדר, זה בסדר." היא מנסה להרגיע."בואי נשטוף את זה." אני מנסה לעזור.אנחנו נכנסות לשירותים, ואני הולכת לקחת נייר טואלט לנסות להרטיב אותו ולנקות לה את החולצה. אני מסתובבת חזרה והיא כבר עם החולצה ביד, רק עם חזייה לבנה, עומדת ושוטפת את הכתם. הרגשתי לא נוח. למה אני מרגישה לא נוח, ולמה לעזאזל אני לא מצליחה להוריד ממנה את המבט המופתע? היא מייבשת את החולצה במתקן לייבוש ידיים ולובשת אותה חזרה."את רואה? כמו חדש?" היא צוחקת בציניות למראה הכתם הענק באמצע החולצה, "עכשיו בואי נלך באמת לקנות חולצה חדשה, יש לי דיון היום." נכנסנו לחנות והיא שלפה שתיים שלוש חולצות במהירות וניגשה לתא המדידה, אני ממתינה לה בחוץ. אחרי כמה דקות של שתיקה בתא המדידה אני שומעת אותה קוראת לי, "בר?""כן?" אני עונה לה מבחוץ."אני... אה... קצת צריכה עזרה פה.""את מה?" אני מנסה להבין."הסתבכתי קצת פה עם ה... את יכולה לבוא רגע?" היא מבקשת, אני נכנסת לתא המדידה ומתחילה לצחוק בקול."שקט מפגרת, תעזרי לי." היא תקועה בין החולצה לבין השרשרת שהסתבכה לה בשיער, בלגן כזה עוד לא ראיתי. אני מנסה להפריד את הקשר בין החולצה לשרשרת שלה, נוגעת במקריות בגב שלה, תחושה נעימה, רכה. אחרי שהצלחתי אני עוברת לקצוות שיער סוררת שנקשרה בשרשרת שלה, אני עומדת מולה עם ידיי מאחורי ראשה, מביטה בה מקרוב, עולות בי תחושות שאני לא מצליחה לתרגם, כל כך חם לי שאני מתחילה להזיע מעט, אני מצליחה לשחרר את הקשר. "הנה, זהו. עכשיו הכל בסדר. אני יוצאת, תסתדרי בלעדיי?" אני מחייכת והיא מחזירה חיוך מבויש.למחרת בבוקר, "הצלת אותי אתמול." היא צוחקת כשאני נכנסת למשרד. "אה, בר, שכחתי להגיד לך שביום חמישי הזה בערב כולם במשרד יוצאים לשתות משהו.""יום חמישי... דניאל אני לא בטוחה שאני יכולה ל...""את יכולה, אין מצב שלא תהיי." היא קוטעת.יום חמישי אני מתארגנת ליציאה ומשתגעת עם עצמי מה ללבוש. ולמה כל כך אכפת לי להראות טוב. הרי לא יכול להיות שזה בשבילה? אני מגיעה לפאב ומחפשת פרצופים מוכרים, אני רואה אותה צוחקת עם כמה חברים לעבודה, יושבת על כיסא גבוה עם כוס בירה גדולה, ג'ינס לבן צמוד וחולצה שחורה קצרה היה קצת מוזר ויפה לראות אותה במראה כזה פשוט ולא עם חליפה, היא נראית קטנה יותר, אבל עדיין כל כך אישה. "היי," אני מסננת בביישנות, עוד לא מכירה את כל האנשים במשרד."היי." היא מחזירה לי בחיוך, מסתכלת על כולי במבט מהיר, שמחתי שבחרתי להתארגן בקפידה ושהכל יראה כמו שצריך.במשך הלילה הצלחתי קצת להשתחרר, להכיר עוד אנשים מהמשרד, אבל תמיד שמרתי על קשר עין איתה, שתהיה קרובה, מדי פעם הסתכלנו אחת על השנייה לדעת ששתינו עדיין כאן. בשעה מאוחרת נשארנו לבד, אני והיא, אולי קצת חיכיתי לזה. "נהנית?" היא שואלת באיטיות."את שיכורה." אני צוחקת."גם את." היא מחייכת ומזיזה שערה שקפצה על פניי ומסדרת אותה חזרה. הסתכלתי עליה, היא יפה, אין על זה ויכוח. "בואי נרקוד." היא מושכת אותי, לא מוכנה, ומתחילה לרקוד סביבי כשאני עומדת ולא יודעת מה לעשות עם עצמי. "זוזי!" היא צועקת לי."לא שתיתי מספיק בשביל זה." אני מתרצת.הרגשתי לפתע את הזרועות שלה מקיפות אותי מאחור מחזיקות במותניי, היא מתקרבת ונצמדת אליי לגב ומתחילה לזוז במעגלים עדינים תוך שהיא מזיזה אותי לפי הקצב שלה, יש לה ריח טוב והמגע של החזה שלה שצמוד אליי עכשיו לגב כל כך נעים, הצמדתי את הגב התחתון שלי לבטן שלה וזזתי בצמוד אליה. היא הסתובבה אליי במהירות ונעמדה מולי, עדיין מחזיקה במותניים שלי, מכניסה בעדינות את הרגל שלה בין רגליי ורוקדת מולי, לא יכולתי להתעלם מהתחושות שהיא גורמת לי, דופק מהיר, הגוף שלי בוער ואני לא מצליחה להבין מה קורה לי כשאני איתה.היא תופסת את זרועותיי לפתע בחוזקה, "וואי יש לי סחרחורת.""בואי, בואי נצא, נראה לי ששתית יותר מדי."אנחנו יוצאות מהפאב, "דניאל, תביאי לי את המפתחות שלך." אני מבקשת."אני מחביאה אותם." היא צוחקת כמו ילדה קטנה."לחפש?" אני מעיזה קצת.היא שותקת. "או קיי" אני לוחשת ומתחילה לחפש בכיסים מקדימה, היד שלי גולשת לכיס האחורי שלה כשהיא שולחת יד לגב שלי ומצמידה אותי אליה, אנחנו הכי קרובות עכשיו מאי פעם, האף שלי כמעט נוגע בשלה. אני מוציאה את המפתחות מהכיס שלה ומתנתקת ממנה בבהלה. "מצאתי, בואי הולכים." אני נכנסת לאוטו, מחכה שהיא תיכנס.היא נרדמה בדרך ומדי פעם הסתכלתי עליה, עניין אותי מה הסיפור שלה, למה היא לא נשואה, אולי יש לה מישהו, מישהי. אף פעם לא העזתי לשאול, אני יודעת שכסף לא חסר לה, היא עובדת במה שהיא אוהבת לעשות והיא עושה את זה טוב."הנה, זה פה, תודה בר, קחי את הרכב איתך, תחזרי איתו הביתה ותבואי מחר בשבע וחצי לאסוף אותי.""מה פתאום? וואו דניאל, את באמת שיכורה. אני משאירה את הרכב פה, אני אחזור במונית.""ביי." היא אפילו לא מתווכחת איתי, שעשע אותי שהיא פשוט יצאה מהרכב ונכנסה לבניין מפואר.
