---
id: 20117
title: "סהר ואביב - פרק ו' ואחרון"
author: "נער מקליד"
author_id: 2038
date: "2017-01-23"
category: "אהבת גברים"
tags: ['אהבה ראשונה']
prev_chapter_id: 20116
next_chapter_id: None
original_url: "http://gogay.co.il/story.php?id=20117"
---

# סהר ואביב - פרק ו' ואחרון

זיכרונו של סהר החל לשוב אליו מיום ליום, ואיתו הסיוטים בלילות, נפשו התערערה ככל שגופו התחזק פיזית. הוא כאב את מות חבריו והרגיש שאשם במותם, בתור מפקד המבצע הוא הרגיש שכל האחריות מוטלת עליו, ושיחזר בראשו כל הזמן מה יכול היה לעשות אחרת.מהרגע שהתעורר לחלוטין הפכה מיטתו מוקד עלייה לרגל, כולם הגיעו לבקר אותו, ולנחם אותו, אפילו שר הביטחון בכבודו ובעצמו הגיע כדאי לחזק אותו. התחקיר שנעשה כשעוד היה שרוי בתרדמת הוציא אותו נקי מכל אשמה למרות שהכוח שפיקד עליו כשל, והתוצאות היו הרות גורל, לא נדבק בו כל רבב. זה לא ממש ניחם אותו והלם הקרב שקיבל היה חזק יותר מכל פגיעותיו הפיזיות.נדמה היה שאביב הוא נחמתו היחידה, רק כשהיה בקרבתו היה שוכח לרגע מכל מחשבותיו הקשות, אביו ניסה לעודד אותו ולחזק את רוחו לא פחות מהטיפול המסור שנתן לגופו, שעות שלמות היו יושבים ומדברים, סהר שנא את כל הביקורים שהיה מקבל וביקש מאמו לא להרשות לאף אחד לבקר אותו יותר.סהר ישב יום אחד עם אביב בחדרו כשלפתע נכנס בחור קטן ונאה נושא גיטרה ענקית, הם הסתכלו אחד על השני ואביב אמר, "נראה לי שאני אשאיר אתכם לבד."
 שניהם צחקו בקולי קולות ואמרו ביחד, "אתה יכול להישאר.""תכיר אביב, זה זוהר, הבן דוד המפורסם." ערך סהר הכרה בין השניים.זוהר היה נמרץ, גלוי לב ופטפטן, מאלו שאין להם עצם בלשון. "אין לך מושג כמה הוא אהב אותך כשהיה ילד, אני חושב שאתה היחיד שהוא אהב בחייו."סהר החליף צבעים וסימן לזוהר עם העיניים לשתוק, כל מה שהוא לא העז להגיד לאביב במשך שבועות אמר זוהר בעשר השניות הראשונות ששהה איתם בחדר, "אני זוכר את היום שהוא בא אלי בוכה, זאת הייתה הפעם הראשונה והיחידה שראיתי אותו עם דמעות בעיניים, הוא סיפר לי שראית אותנו ביחד בים וחשבת שאנחנו זוג, ובגלל זה לא נפרדת ממנו לפני שטסת."אביב נדהם, " אתה היית אתו באותו היום?""אני והגיטרה." אמר זוהר והרים את הגיטרה הישנה שלו בגאווה."למה לא סיפרת לי את זה עד עכשיו?" שאל אביב את סהר."זה משנה משהו אביב? אי אפשר להחזיר את הגלגל אחורה." ענה לו סהר כשהם מתעלמים לגמרי מהנוכחות של זוהר בחדר.אביב שתק וסהר המשיך, "דקה אחרי ששלחת לי את ההודעה ההיא התקשרתי אליך, כבר לא היית זמין, הייתי בטוח שאני אראה אותך בבית הספר בעוד כמה ימים. לא חשבתי שתעזוב כל כך מהר, תמיד היה לי רע עם איך שזה נגמר, אם יכולתי לשנות משהו בחיי זה היה את הבוקר ההוא שהשארתי אותך לבד על החוף, הייתי ילד טיפש וגרמתי לך ללכת."אביב המשיך לשתוק, זו הייתה הפעם הראשונה שהם דיברו על העבר, שנים חיפש תשובות וברגע האמת לא היה לו אומץ לשמוע אותן, כשהבין שזוהר הוא זה שהיה עם סהר על החוף הרגיש רע, הוא לא האמין שאי ההבנה שלו גרמה לו לאבד את אהבת חיו.הוא חשב מה היה קורה אם לא היה מגיב בפזיזות כזו, ואיך היו נראים חייו אם לא היה מכבה את הטלפון שלו שנייה אחרי ששלח את ההודעה.זוהר הרגיש שהוא מיותר בחדר והשאיר אותם לבד, והם כלל לא שמו לב כשהוא יצא."לקח לי שנים להתגבר עלייך, היינו בקושי חודשיים ביחד, אבל אתה הבחור היחיד שאהבתי בימי חיי, חיפשתי אותך בכל בחור שהכרתי, חיפשתי את הרוגע שהיה בי כשהייתי לידך, אבל זה מעולם לא קרה לי, הפכתי להיות בדיוק מה שחשבת שאני לפני שטסת, הפסקתי לחשוב מהלב והתחלתי לחשוב ממקום אחר. פגעתי בכל בחור שהייתי אתו כשיום אחרי לא עניתי לו לטלפונים, קיללתי אותך, התחרפנתי כשכולם סביבי היו מתאהבים ורק אני נשארתי בן שש עשרה שמאוהב במישהו שהיה חלק מחייו בקושי חודשיים, וטס לו לארץ רחוקה בלי לומר שלום.""אתה יודע סהר, כששמעתי את אבא שלי בטלפון באותו היום, ידעתי שיש לנו כמה ימים אחרונים להיות ביחד, רציתי שנהנה מהזמן שלנו ביחד ופחדתי פחד מוות לספר לך את זה, ואז גם שכבנו באותו הלילה, וזה היה הלילה הכי משמעותי בחיי, הרגשתי הכי בטוח אתך בעולם והחלטתי לספר לך את זה, ציפיתי שתילחם עלי, ראיתי במחשבות שלי איך אתה בא אלי הביתה ומבקש מאבא שלי להישאר פה, או לפחות שתגיד לו שאני נשאר אתך פה ושהוא יכול ללכת, אני חושב שאז גם הייתי מסכים לזה, אבל אתה בחרת לקחת את זה למקום שלך, למקום של להיפגע כי סיפרתי לך שקרים לבנים, והמצאתי כל מיני סיפורים. עד שאתה הגעת לא היו לי חברים באמת, אף פעם לא נקשרתי לאף אחד וכל הזמן הייתי בודד, זה היה רק אני ואבא בעבודה כל הזמן. ואז כשבאתי להיפרד ממך וויתרתי על האגו שלי ראיתי אותך עם בחור על החוף, מאיפה אני אמור לדעת שזה בן דוד שלך? אני בטוח שאם לא אי ההבנה הזאת לא הייתי טס לצרפת, אני בטוח שכל החיים שלי היו נראים אחרת היום.""תתקרב אלי, תחבק אותי." ביקש סהר ולחש באוזנו של אביב, "החיים הם אוסף של אי הבנות, טעויות, שקרים וסודות, אבל האהבה חזקה יותר מהם."אביב הביט בעיניו והם התנשקו כמו בפעם הראשונה, אביב נזכר בלילה ההוא בים כשסהר נישק אותו במים והיה לו טעם מלוח, רק שהפעם המליחות הייתה של דמעותיהם שזלגו.אחרי חצי שנה של שהיה בבתי חולים, אביב כבר השתקם לגמרי, הצלקות בגוף יישארו לתמיד, הצלקות בנפש תמיד ירדפו אותו בלילות, אבל לפחות ליבו חזר להיות שלם.הם התחתנו כמה חודשיים אחרי, והביאו לעולם זוג תאומים, בנים. שי וגולן הם קראו להם.
