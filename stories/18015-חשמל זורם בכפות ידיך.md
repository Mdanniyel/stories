---
id: 18015
title: "חשמל זורם בכפות ידיך"
author: "מחפשת את האומץ"
author_id: 1389
date: "2014-06-02"
category: "אהבת נשים"
tags: ['אירוטיקה נשית']
prev_chapter_id: 17987
next_chapter_id: 18060
original_url: "http://gogay.co.il/story.php?id=18015"
---

# חשמל זורם בכפות ידיך

לכבוד יום הולדתי קיבלתי שובר מתנה - עיסוי שמנים בספא. הגעתי לספא והנציגה האדיבה קיבלה את פני והפנתה אותי לחדרי. בחדר המתינה לי המעסה שהציגה את עצמה כלירון. בחורה פשוטה נקיה שקטה עם חיוך שמח ומקבל.
האמת שהטלתי ספק בכוחה. תמיד הרגשתי שעיסוי שמנים הוא לא יותר ממשחק מקדים או מזמוז לפני הסקס הסוער. תמיד באתי לעיסוי לא כדי לפנטז על המעסה אלא כדי ליהנות מיתרונותיו הרפואיים של העיסוי. במבט חשדן נשכבתי על המיטה כשרק תחתונים לגופי, מכוסה בסדין לבן דק. חשבתי לעצמי שלו יכולתי הייתי כן מנסה להתחיל עם לירון. כי הרי היא נראית לטעמי ומאוד מתוקה.
הטיפול החל, בתחילה אצבעותיה לחצו על גבי נגעו בנקודות הכואבות, שמן חם נמרח עלי וליטוף עדין אך עדיין עמוק הורגש על עורי. אט אט היא עברה מן הגב אל הצוואר אל כתפי הנוקשות, משחררת כל אחת ואחת. אט אט ירדה לזרועות ומשם לרגליים, מפסקת אותן, מותחת, מזרימה דם ומשחררת חזרה. אצבעותיה עלו חזרה דרך הבטן אותה עיסתה במעגלים הולכים וקטנים עד שהגיעה לשרירי החזה, קרובה אבל לא נוגעת בשדיים, שומרת על מקצועיות.
אני מצדי השתחררתי, התמסרתי, עצמתי עיניים, ואז כשהשיר "חשמל זורם בכפות ידיך" אשר החל בשלב מסוים להתנגן ברקע השמיע את אחת משורותיו האחרונות נשברתי, תפשתי את שתי ידיה בידי, נשקתי להן אחת אחת ומשכתי אותה אלי, גורמת לפניה ליפול על שלי. עיניה הכחולות ההמומות שקעו בשלי ולשפתינו לא נותר אלא להיפגש לנשיקה רכה ומתוקה.
