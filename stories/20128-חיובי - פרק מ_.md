---
id: 20128
title: "חיובי - פרק מ'"
author: "אודיגו"
author_id: 1734
date: "2017-01-05"
category: "אהבת גברים"
tags: ['אהבה וזוגיות']
prev_chapter_id: 20127
next_chapter_id: 20129
original_url: "http://gogay.co.il/story.php?id=20128"
---

# חיובי - פרק מ'

אם בימים כתיקונם אני מתקשה להחזיק את עיני פקוחות בערבים הרי שכיום, כשאני עצוב ומדוכא והכל השתבש לי פתאום אני ישן עוד יותר מהרגיל - ככה אני מגן על עצמי מפני שקיעה במחשבות לא טובות. אם הוא היה כאן אז כמובן שלא הייתי נרדם כל כך מוקדם, ובמחשבה לאחור אחת הבעיות הכי רציניות שיש לנו היא ההבדל בשעונים הביולוגיים שלנו. הוא מהטיפוסים שמתעוררים בלילות ואוהבים לישון עד מאוחר במשך היום, ואילו אני מתחיל לנקר כבר בערב ולא מסוגל לישון ברגע שהשמש זורחת.הערב הלכתי לישון בתשע וחצי בלילה אחרי שביליתי את השבת השמשית והיפה הזו בבטלה מתישה, הודף בעקשנות את כל הבעות האהדה של החברים והמכרים שלי שכולם כבר ידעו באורח פלא שמשהו לא טוב עובר עלי ועל נוני.לפני שנרדמתי חשבתי איך הוא תמיד התלונן על הישנוניות שלי בערבים, ואיך אני התרגזתי על העצלנות שלו בבקרים והגעתי למסקנה ששנינו טעינו - יש לנו שעונים ביולוגיים שונים וזו לא אשמתו של אף אחד מאיתנו.אני מצטער שהצקתי לו בבקרים ואני יודע שהוא מתחרט שלעג לי כשהייתי נרדם עוד לפני חצות. התעוררתי קצת אחרי חצות מפני שמישהו עשה רעש בחדר הארונות. ראיתי פס אור מעבר לדלת ההזזה שבדרך כלל אנחנו משאירים פתוחה, והמחשבה הראשונה שלי הייתה שזה גנב, אבל... הדלת נפתחה ודמותו הדקה של נוני, נושא ערמת בגדים, הופיעה, שחורה על רקע האור שמאחוריו. "אתה מפגר או מה?" נזפתי בו, מדבר משום מה בלחש. באמת דבילי, הרי רק אני והוא היינו שם, ושנינו היינו ערים."הערתי אותך? סליחה. לא יכולתי לישון." הוא אמר בקול רגיל שנשמע רם מידי."מה אתה עושה פה בכלל? אמרת שתבוא בבוקר.""אימא שלי שגעה אותי אז ברחתי הביתה. הגעתי עוד באחת עשרה, אבל ישנת ולא רציתי להעיר אותך. ראיתי טלוויזיה בסלון ופתאום חשבתי שאולי כדאי להכין את התיק למחר כבר עכשיו, ככה אני אוכל לישון קצת יותר מאוחר בבוקר ו...""אבל מה פתאום באת לישון פה? חשבתי שאתה רוצה שנעשה פסק זמן?""כן, אבל אני עדיין גר כאן, נכון? כל הדברים שלי פה ו..." הוא מתכופף, שם את הבגדים בתיק שלו ואז מתרומם ומביט בי בחוסר בטחון.הוא לבוש רק חלוק מגבת פתוח ונראה צעיר ורזה, ומאוד מבולבל ומתוח. לבי יוצא אליו. "אתה לא לובש כמעט כלום, לא קר לך ככה?" אני שואל ומרים את קצה השמיכה, ומיד החלוק נושר מעליו והוא כבר לצידי, צמוד אלי, רועד מקור."איך אתה מרגיש?" הוא שואל, ומניח ראש מתולתל ופרוע על חזי."רע מאוד." אני עונה בחומרה, מתהפך ונשכב עליו, מועך אותו תחתי. "ממש גרוע, למה אתה עושה לנו את זה?""לא יודע." הוא נאנח ומתפתל תחתי ככה שהזין שלי מתמקם בנוחיות בין עגבותיו, ומתחיל לנוע באיטיות מטריפה, מחכך את אברו הנתון בתוך כף ידי. "לפעמים אני תופס כזה פחד ממה שקרה לחיים שלי מאז שפגשתי אותך... פתאום אני כאילו מסתכל על עצמי דרך העיניים שלהם, נבהל נורא ומנסה לברוח.""אף אחד לא מחזיק אותך פה בכוח." אני אומר ומהדק את אחיזתי בגופו, נושך בעדינות את כתפיו ועורפו. הוא חלק וטעים, גמיש וצלופחי תחת גופי.הוא מגחך ושואל איפה הקונדומים. "הבוקר נתתי את החבילה הסגורה לדולב ולניצן, חשבתי שלא תהיה פה השבוע.""כן, גם אני חשבתי ככה, אבל..." הוא שולח יד ופותח את המגרה התחתונה, שם אנחנו שומרים קונדומים וחומר סיכה. "הנה, נשאר עוד אחד, אני יכול לשים לך אותו?""ממתי אתה מבקש רשות?""אתה רואה איזה קוטר אתה? אפילו כשאני מנסה להיות מנומס אתה מתלונן.""אוף, שתוק כבר ובוא הנה."הוא שותק ובא אלי, וכשאני חודר לתוכו הוא מבקש שאפסיק להיות עדין כזה, מתפתל תחתי, מבקש שאקרע אותו, מנשק אותי בכוח, חובט בי באגרופיו, גומר לפני ומקלל, ומתעקש שלא אפסיק עד שגם אני אגמור. אחר כך אנחנו מתקלחים יחד והוא מנסה להסביר לי כמה הוא חושש שאני איתו רק כברירת מחדל, ושבעצם אני מעדיף את מקס, או מישהו כמותו, בוגר יותר ו... "ומה?""אתה יודע, מישהו שהוא לא פרענק שחור ומכוער כמוני." כבר ניהלנו את השיחה הזו קודם ובכל זאת הוא צריך לשמוע את זה כל כמה זמן מחדש, הייתי צריך להגיד לו את זה מיזמתי."אם אתה מחפש מחמאות אמנון תצטרך להכניס קודם את השד העדתי לבקבוק."הוא עושה פנטומימה של כליאת השד בבקבוק והשלכתו מהחלון, ואני צוחק ואומר לו כמה הוא יפה בעיני, ועד כמה אני אוהב אותו למרות שהוא משגע אותי עם השטויות שלו. "גם אתה משגע אותי." הוא מתלונן וצוחק, ואז מפהק, מבקש שלא אחוס עליו ואעיר אותו מוקדם בבוקר ונרדם, משאיר אותי לתהות מה גורלו של פסק הזמן שלנו - האם מה שקרה הלילה אומר שפסק הזמן או בוטל, או הושעה זמנית, או מה? ומה קורה אתנו בכלל? *******אתמול שוב הייתי לבד בבית. נוני התקשר הסביר שהוא צריך להישאר בתורנות, לא הזכיר כלל את הפסק זמן הזה שנפל עלי, והיה רגיל וחביב כמו תמיד. לא העזתי להתחיל לשאול יותר מידי שאלות, ובטח שלא להתלונן ששוב אני לבד. הייתי רגוע, שקט, הגיוני, לכאורה הייתי כמו שאני תמיד, אבל כמובן שזו הייתה רק העמדת הפנים הרגילה שלי, של אדם שמסתפק בחברת עצמו, שרואה את המשעשע שבכל מצב, אדם חזק בוגר ויציב, מסוקס חסר פחד.  זה האדם שהוא התאהב בו, גבר בגברים שלא צריך אף אחד ואי אפשר לסדוק אותו ולא חשוב מה תעשה לו. הגבר הזה הוא לא באמת אני, הוא מסכה שאני סוחב על עצמי כבר כל כך הרבה שנים עד שהיא נדבקה ולא רוצה לרדת.אחרי השיחה עם נוני החלטתי לנצל את זה שאני לבד הלילה והתחלתי לכתוב בבלוג ואז נכנס קונקורד למסנג`ר שברוב טיפשות השארתי פתוח. קונקורד מצליח כל פעם להפריד ביני לבין הפסאדה החיצונית שלי, התבונה וכושר האבחנה שלו מצליחים לחדור לתוכי כל פעם מחדש וגם הפעם הייתה לנו שיחה שהותירה אותי מעורער ומרוסק. הוא אמר שהומואים הם פגומים, נכים חסרי תועלת שהטבע סובל רק כי הם לא מזיקים, אבל בטח שאין בהם שום תועלת. הוא אמר שאנחנו שרוטים, מופרעים ודפוקים, בגלל היחס של החברה להומואים, ושאין טעם להאשים את החברה בנכות הרגשית שלנו כי לא מגיע להומואים משהו יותר טוב.לא שתקתי לו כמובן, עניתי מה שבטח כולכם חושבים - שהוא השרוט והדפוק פה, ושילך לטיפול נפשי, אבל קשה להתווכח עם בן אדם שמודה מראש שכן, הוא פגום ונכה, וגם אני כזה, וככה זה, אין טעם להתווכח כי אלו העובדות. פתאום חזרתי להיות אני האמיתי, סתם עוד הומו אחד עלוב, מקבל בתחת, מוצץ זין, מפליץ קוטג`, נושך כריות - אתם כבר מכירים את כל הביטויים הללו. נרדמתי, מותש והרוס. קמתי הבוקר מאוחר מידי והחלטתי שהיום אני לא הולך לעבודה. היום אין לי כוח להמשיך ולסחוב, היום אני לוקח לעצמי חופש לעשות מה שבאמת בא לי – לכתוב בבלוג, לבכות קצת, להיות אני עצמי בלי לטרוח להעמיד פנים שאני שנון, חזק, נבון ובלתי פגיע.אז לא, הכל לא בסדר אצלי. האמת היא שאני חלש ופוחד ומתקשה להודות בכך אפילו בפני אהוב לבי מחשש שהוא יברח ממני בבהלה כשיגלה שאני רק משענת קנה רצוץ, ואולי אני באמת פגום ושרוט, טעות חסרת חשיבות של הטבע, אבל זה מה יש - תתמודדו עם זה.הגעתי לעבודה קצת מוקדם מהרגיל (שכחתי שבתי הספר בחופש והיום לא יהיו העיכובים הרגילים ליד חטיבת הביניים) ומצאתי את אפי פוסע אנה ואנה לאורך הגדר של בית המלאכה. אין לו מפתחות כי בעל הבית סירב לתת לו חדשים אחרי שאיבד את המפתח שלו כבר פעמיים, והוא שכח שבגלל פורים פותחים את המחסן רק בשמונה בבוקר. כשראה אותי אורו פניו הלא מגולחות. הוא חייך אלי את אחד מהחיוכים הנדירים מאוד שלו ושוב חשתי נקיפת צער למראה הגבר הזה שהיה בטח הורס בנעוריו ועדיין מצליח להראות נאה למדי למרות ההתעללות האיומה שהוא מתעלל בגופו. בבקרים הוא שותה קפה ומעשן ללא הרף, ואחרי ארוחת הצהרים הוא שותה בירות, וממשיך להתמיד בעישון. לאכול הוא אוכל מעט מאוד ולמרות הבירה הוא דק גזרה כנער.מאז שביקרתי בביתו של אפי הוא רואה גם בי ידיד, ולאחרונה הוא הולך אחרי לכל מקום ומבלה כל רגע פנוי מעבודה (ויש לו שפע רגעים כאלו) בחברתי. כשאני עסוק ואין לי זמן להקשיב לו הוא יושב עם אדי הרומני בפינת הקפה המאולתרת שבמחסן, מעשן ושותה קפה ומידי פעם גם רב איתו.  היום הוא נכנס למחסן ומיד פלש למקלחת, פשט את חולצתו, נעמד בגופייתו האפורה לפני המראה והתגלח בקפדנות. "אימא שלך עדיין גומרת לך את המים החמים?" הצטחקתי, מתפלא איך הוא שמר על כתפיים רחבות וישרות וזרועות שריריות יחסית לגופו הדק. עור גופו צח ורענן כי הוא כמעט לא יוצא לשמש ושערו אפור אבל עבה וצפוף. מאחור הוא נראה כבן ארבעים בערך.הוא מחייך אלי מבעד למעטה הקצף את חיוכו הנבוך ומושך בכתפיו בהתנצלות, אימו כבר זקנה והיא משגעת אותו הוא מספר לי, ומגלה לי שיש היום אזכרה לאביו בבית הכנסת, וגם אחיו יבוא. בעדה שלהם לא נהוג לעשות את האזכרה בבית הקברות אלא רק בבית הכנסת. "היא העירה אותי היום מוקדם כדי שארחץ את הכוסות החד פעמיים." התלונן, "אני שואל אותך, מי רוחץ כוסות חד פעמיים?""אם הם באריזה באמת טיפשי לרחוץ אותם." הסכמתי איתו, "אז מה, לא תלכו לקבר של אבא שלך?""לא, אצלנו נהוג ללכת לקבר רק ביום כיפור. הזמנתי גם את הבן שלי לבוא, הריתוק שלו נגמר והוא הבטיח לי להיות ילד טוב." סיפר לי אפי, גאה בעליל בבנו החייל.אני כבר יודע הכל על אימו, ילדיו, ואם ילדיו שהוא לא חי איתה באותו בית למעלה מעשר שנים ובכל זאת היא לא ניגשה עדיין לרבנות לדרוש גט."אז תיגש אתה לרבנות, לא חבל ששניכם תקועים במצב הזה כל כך הרבה שנים?"הוא מושך בכתפיו בהבעה של חוסר אונים נבוך. "אנחנו עקשנים כל אחד רוצה שהשני ילך קודם.""לא חבל ששניכם תחיו לבד?" אני מנדנד, "אתם עוד לא כל כך מבוגרים, בגילך עוד אפשר לפתוח דף חדש, כמה עוד תחייה עם אימא שלך? היא משגעת אותך, אתה לא רוצה להיות מסודר בבית משלך?"שוב משיכת הכתפיים המשלימה הזו בצירוף הבעת חוסר ישע מבולבל. "אשתי לא תלך לדרוש גט, טוב לה ככה, גרה בדירה שלנו... יש לה את החברות שלה... לא צריכה אף אחד.""ואתה, אתה לא צריך מישהו? חי לבד עם אימא סנילית? איזה מין חיים אלו?"הוא שותק והולך. אני ממשיך לעבוד, שוכח ממנו לגמרי, ושעה אחר כך מסתובב לקחת משהו ונתקל בו."אפי." מתעצבן איציק, "לך מפה כבר, אל תפריע ליורי להתרכז ואל תעשן כאן.""אוף איתו." הוא רוטן אחרי שאפי הנזוף גורר רגלים החוצה לסיים את העישון שלו בפינת הקפה, "בזמן האחרון הוא כל הזמן פה.""הוא אוהב להיות ליד יורי היפה." צוחק אדי, "בגללך יורי אפי התחיל להתגלח ולהתרחץ."  אף אחד לא טורח להתווכח עם קביעתו הנחרצת של אדי שאני יפה. כנראה שזו עובדה ברורה שאין עליה עוררין. אחרי שאני מסיים את העבודה אני הולך לשטוף ידיים ובודק את פני במראה, מתפלא מה גרם לאדי לקרוא לי יורי היפה, ויודע שלעולם לא יהיה לי אומץ לשאול, ואז פונה לצאת ושוב נתקע באפי שהתגנב מאחורי."אז היום אתה יוצא מוקדם מהעבודה?" הוא שואל."כן, אני הולך לשדרג את הסלולרי שלי.""אהה. טוב, תתחדש. אולי אני אבוא אתך לקנות גם לי סלולרי?""בסדר, למה לא? תבוא. יש להם תחנת שירות יפה מאוד עם מכונת קפה בלי כסף, ויש גם מיץ, אבל אסור לעשן שם. נותנים לך מספר ולוקח לפעמים חצי שעה או יותר עד שמגיע התור שלך.""כמו בקופת חולים." הוא מעווה את פניו במיאוס ואני לא יודע מה נתעב יותר בעיניו - המספר או האיסור לעשן."כן, קצת כמו בקופת חולים," אני מודה, "אבל הרבה יותר יפה ומסודר שם.""והמכונת קפה בחינם?" הוא חוקר בחוסר אמון."חינם." אני מבטיח."ויש גם מיץ?" הוא משתומם."גם מיץ." אני מאשר."אבל מה אני צריך טלפון נייד שעולה כל כך הרבה כסף?""תוכל להתקשר מכל מקום לבת שלך כשהיא עובדת במסעדה, או לבן שלך בעבודה.""בשביל זה מספיק הטלפון בבית." הוא עונה בקוצר רוח, "אבל אולי אני אבוא אתך רק לראות, בסדר?""בסדר.""וניסע באוטו שלך כי לא חידשו לי את הרישיון בגלל הבת זונה הזו בקופת חולים.""אבל אפי... הרופאה לא בת זונה, היא צודקת, אסור לך לנהוג, ומה אם תעשה תאונה?""אני נוסע רק לעבודה ובחזרה, זה קרוב. לא יקרה כלום." הוא עונה במרדנות, ממאן לוותר על הרכב העתיק והדפוק שלו שהוא מחנה במגרש החניה מאחורי שוק הקריות. מאז שהשוק נסגר המקום הפך למזבלה שורצת עכברושים, עובדי המזללות בצד השני של הצומת משליכים לשם שקיות אשפה גדושות זבל. לא מזמן ראיתי שם גם מזרק משומש מושלך כלאחר יד.הוא מושך באדישות בכתפיו לשמע גערתי שאסור לו לנהוג. "אני לא אוהב אוטובוסים." זה כל מה שיש לו להגיד להצדקתו. כשאני מנסה לברר איזה כדורים בדיוק הוא לוקח הוא מתחמק ומתחיל לחקור אותי מה יהיה בבניין החדש של הלייזר, ולמה איציק אמר לו שיהיה שם אינטרקום ורק לעובדי הלייזר  יהיה מותר להיכנס."כי ככה זה. אנחנו עובדים בשביל חברות מתחרות, עדיף שאף לקוח לא יראה מה אנחנו עושים בשביל הקונקורנציה." אני מסביר."אבל לא מעניין אותי מה אתם עושים." הוא נעלב, "אני לא לקוח, אני סתם רוצה לדבר אתך." ואז שוב איציק מופיע ומסלק אותו כי הוא מפריע, ושואל אם לא מעצבן אותי שאפי מעשן לידי וקודח לי כל הזמן במוח עם הסיפורים שלו."התרגלתי." אני אומר, "יאללה בוא נתחיל לעבוד, אני חייב לגמור הכל עד הצהרים. אני רוצה לצאת מוקדם וללכת לשדרג את הנייד שלי.בדרך לחוצות המפרץ (נסיעה של כמה דקות אפילו בשיא התנועה של הצהרים) אפי בוחן את הנייד הישן שלי ונדהם לשמוע שלמרות שהוא רק בן שנה הוא כבר נחשב בר שדרוג. אני מפנה אליו את ראשי בזמן שאנחנו עומדים ברמזור ומנסה להריח אם גם היום הוא שתה בירה. אדי נשבע שראה אותו מחסל פעם עשר קופסאות של מכבי בזו אחר זו, אבל לאדי תמיד יש סיפורים על כל דבר.הוא מכיר את הקווקזי הזה שנקבר חיים כשחפר בור בגינת ביתו וכמעט שגם הבן שלו נקבר יחד איתו, והוא מכיר את האישה המבוגרת ההיא ששודד גזל את כל קצבת הביטוח הלאומי שלה ואחר כך אנס אותה שלוש פעמים. "אתה מתאר לעצמך?" הוא אומר בקול שזעזוע ועונג מוסווה בקושי משמשים בו בערבוביה, "אישה בת שמונים. אנס אותה שלוש פעמים, והשוטרים לא האמינו לה עד שהרופא בדק אותה."ההודי גם יודע מי דקר את הנערים שחגגו עד לפנות בוקר מסיבת פורים באולם ממש מול הפנצ`ריה שליד בית המלאכה. "מכיר טוב את אבא שלו שגם הוא פושע גדול." הוא אומר בשביעות רצון, "אח שלי החטיף לו מכות רצח כשהם היו בבית ספר." למרבה הפלא יש סיכוי די טוב שזה נכון, הוא גר בקריות שנים ומכיר את כולם.זה האזור בו אני עובד. פעם גם גרתי לא רחוק מבית המלאכה ובאמת ככה זה שם - אנשים עניים, הרבה פשע אלים וחסר אבחנה, המון דקירות סכינים, שכרות, סמים וזנות. אין לי מושג למה אני מתגעגע לפעמים לדירה הישנה שלי. מזל שנוני לחץ עלי לעבור משם. בשעת צהרים מגרש החניה מול 'אורנג` לא מלא. אני מוצא בקלות חניה ונכנס עם אפי שמבטיח לא לעשן. בפנים מסודר יפה מאוד. המון עמדות שירות שקופות, מסודרות בקו עקלתוני מול במה עגולה רחבת ידיים, מסודרת כמו בית קפה, וכמובן שיש גם מכונת קפה חינם, ולצידה גם אוטומט למיץ, חינם גם כן.אני יושב על שרפרף בר, נוח למרות עיצובו המודרני, בוחן את העובדים המאכלסים את עמדות השירות ושואל את עצמי איך זה שפה, מכל המקומות בעולם, התהפכו סדרי בראשית ופתאום הסטרייטים מהווים מיעוט קטן של רק עשרה אחוז מכלל העובדים והשאר הומואים. יכול להיות שהגעתי בלי משים לעולם חילופי המקביל לזה שלנו? ואולי הגיידאר שלי יצא מדעתו? בעוד אני מביט סביבי, נרעש ומבולבל משינוי סדרי העולם אפי מקדיש את תשומת ליבו לכיבוד חינם - שותה אספרסו, ואחר כך מיץ, ואחר כך קפה הפוך ו... אני לוקח ממנו את הקפה ודורש את תשומת ליבו. "תסתכל." אני פוקד עליו "ותגיד לי מה אתה רואה?"הוא מביט סביב ומגחך. "מסכנות הבנות הנחמדות האלו, כולם פה הומואים חוץ מזה, אולי, ואולי גם ההוא." תודה לאל, הגיידאר שלי לא השתגע אני חושב בהקלה. את שאר זמן ההמתנה אנחנו מבלים בלגימת אספרסו עטור קצף, ובבחינת הבחורים הנחמדים הנתונים לשיפוטנו, נראים בעמדות השקופות שלהם כמו דגים באקווריום."פה אתה צריך לעבוד." קובע אפי, "ולא בבית מלאכה המטונף הזה עם איציק העצבן. פה תוכל להתלבש יפה ולשבת כל היום על התחת."בעוד אני צוחק מהרעיון המופרך הזה נשמע ברמקול המספר שלי. אפי בא יחד איתי אל העמדה השקופה ויושב לצידי, בוחן היטב את העובד החביב שמוצא למעני דיל מזהיר ומביא לי נייד חדש שכמעט ולא יעלה לי כלום (בתנאי שאמשיך את החוזה לעוד שלוש שנים), ואז הוא מתערב בשיחה ומתחיל לחקור את הצעיר נעים ההליכות וחיוור הפנים ששמו מורג איך נעשים עובד באורנג`. "אתה חושב שיש סיכוי לשדרג את הבחור היפה הזה שיעבוד אצלכם?" הוא שואל בלי שמץ מבוכה.מורג מפסיק את ההסברים על פעולת המכשיר החדש וזורח אלי, "בטח." הוא אומר, "למה לא?""אולי כדאי שתלך לעשן בחוץ אפי?" אני דוחק מרפק בצלעותיו של אפי, ולרווחתי הוא מסכים ומסתלק לעשן בחוץ."דווקא מאוד נחמד לעבוד פה, והקורס לא קשה במיוחד." אומר מורג ומגיש לי את המשודרג החדשדש שלי. אני מגמגם שאני עוד אחשוב על זה, חותם לראשונה בחיי עם עט אלקטרוני על הקבלה ובורח משם כל עוד רוחי בי."נו, לקחת פרטים?" תובע אפי בדרך חזרה, "מה? רק לטלפון שלך מגיע שדרוג? לך לא מגיע להשתדרג?"לרגע אני כמעט מתפתה, ואז נזכר שיש דבר כזה שנקרא הצהרת בריאות. אין מצב שיקבלו לעבודה כזו בחור חיובי. במקום לספר לטורקי את עובדות החיים אני אומר לו בכובד ראש שאני לא יכול לעזוב את בית המלאכה כי אני אתגעגע לעבודה, ושיותר טוב לי להיות עם כל החבר`ה שאני מכיר, בלי מדים ובלי אספרסו חינם."לא תתגעגע אלי אפי?" אני מלכסן אליו מבט ורואה שהוא עצוב."אתה בין כה תתחבא בחדר לייזר החדש ואיציק לא ייתן לי להיכנס." הוא אומר בהשלמה עצובה."מה פתאום? איציק סתם מקשקש, יהיה לנו שם מיחם קפה רק בשבילנו, אני אתן לך את הקוד של המנעול ותוכל להיכנס להכין לך קפה מתי שתרצה." אני מבטיח לו, ומניח לו לבחור לי לפי טעמו את הצלצול החדש והמשודרג שלי.  כשאני חוזר הביתה אני מראה ליובל את הטלפון החדש שלי והוא צועק בהתלהבות, "מגניב. קבלת צביקה פיק." אני מספר ליובל שאני בכלל לא מתלהב מצביקה פיק (עוד אשכנזי אחד) ומיד הוא מציע לי החלפות. "מה אתה צריך צביקה פיק?" הוא שואל, "בין כה אתה לא מבין בזה כלום." לפני שאני מספיק לענות הוא נחפז לפתוח את גבו של הנייד החדש שלי, מחליף את כרטיסי הסים שלי בזה של הנייד המעוך והשרוט שלו - סמסונג כסוף עם אנטנה שבורה שבכל זאת עובד לא רע."תודה מאמי. אתה נשמה, כפרה עליך." הוא מודה לי ודוהר לדרכו, משאיר אותי עם טלפון לא משודרג, אבל עם חיוך על הפנים.
