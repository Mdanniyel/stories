---
id: 18796
title: "בן לוקח בן - פרק ה'"
author: "צופה מהצד"
author_id: 1211
date: "2015-07-09"
category: "אהבת גברים"
tags: ['אהבה וזוגיות']
prev_chapter_id: 18795
next_chapter_id: 18797
original_url: "http://gogay.co.il/story.php?id=18796"
---

# בן לוקח בן - פרק ה'

"חייבים להתקשר למשטרה." עט גולן בבהילות על הטלפון, "מישהו בטח חטף אותה.""את מי? את אפרת?" עטה פרצופו של תמיר חיוך מזלזל, "אתה רציני?" פלט גיחוך מעליב.גולן כבש את כעסו, "רציני לגמרי." ענה באיפוק, והיישר מבט אל עיניו הכחולות הצוחקות של בן שיחו. בנסיבות אחרות הוא בהחלט היה נמשך אליו, הבחור היה בהיר ודק גזרה, פניו עדינים אך גבריים - לסת רבועה, מחוטבת, הצטרפה לחיוך נעים, צחור שיניים - בחור נאה בהחלט, לא פלא שאפרת נמשכה אליו בזמנו. "תשמע תמיר, אני לא ממש מכיר אותך, אבל הבנתי שאתה חבר של אפרת..." סקר גולן את הבחור מכף רגל עד ראש, מניח לו די זמן למחות על דבריו בעודו תוהה בן כמה הוא, סוף שנות העשרים כנראה, החליט."כן, אני ואפרת נפגשנו בצבא, ומאז אנחנו בקשר." הנהן תמיר, "ואני מבטיח לך שאף אחד לא חטף אותה.""באמת? אז למה היא השאירה את הנייד שלה בבית, ולמה לדעתך היא קבעה אתך פגישה והסתלקה? אני אמנם מכיר אותה רק כמה חודשים, אבל אני בטוח שהיא לא הייתה עושה דבר כזה, היא בחורה רצינית ואחראית, לא אחת ששוכחת טלפונים או מבריזה מפגישות.""נכון, בעיקרון אתה צודק, אבל אפילו בחורה אחראית כמו אפרת יכולה לרדת מהפסים בנסיבות מסוימות." המשיך תמיר לחייך את אותו חיוך קטן ומרגיז שהצהיר - אני בסוד העניינים, אני יודע מה הולך, ואתה מדבר שטויות."איזה נסיבות, למה אתה מתכוון?" הזעים גולן את גבותיו."אני תכף מסביר, אבל קודם תירגע, שב ותפסיק להתעצבן, ואני אסביר לך מיד הכל." הזמין אותו תמיר לשבת בתנועת יד חיננית, נשית מעט, ועם זאת סקסית להפליא."אין דבר מעצבן יותר מאשר להגיד לבן אדם לא להתעצבן." רטן גולן, "ולמרות זאת אני רגוע לגמרי." הכריז והתיישב, "עכשיו תסביר למה אפרת השאירה אחריה את הטלפון.""כי הוא של המשרד, לא שלה, היא בקשה ממני להחזיר אותו למישהו בשם יורם, מכיר אותו?""כן, זה הבוס שלה. לא ידעתי שהוא נתן לה טלפון.""בטח, זו הוצאה מוכרת." הסביר תמיר, "אבל יש לה גם טלפון לשיחות פרטיות, רק שהוא מנותק עכשיו כי אסור לדבר בנייד בזמן טיסה.""טיסה? לאן היא טסה? מאין לך שהיא על מטוס?""אני יודע כי היא סיפרה לי, היא טסה לווינה, ומשם היא תיסע לזלזבורג כדי להיפגש עם איתי. אתה יודע שהוא התקבל להיידלברג? הוא עושה שם פוסט דוק.""פוסט דוק...." תלה גולן מבט מבולבל בתמיר, "אבל הרי היא ואיתי כבר לא, הם הרי נפרדו, אז איך... ומה עם ההיריון שלנו?""שלנו? אתה מתכוון שהיא בהיריון ממך?" גולן שהמילים נעתקו מפיו הסתפק בהנהון."אז זהו, שזה לא לגמרי בטוח ובגלל זה אני פה." רכן תמיר כלפי גולן המזועזע, "אפרת לא העזה לספר לך את האמת פנים אל פנים ולכן היא ביקשה ממני לדבר אתך, ולהתנצל בפניך בשמה.""להתנצל... על מה? מה זה הקשקוש הזה? על מה בדיוק אתה מדבר?""על ההיריון שלה... אני לא יודע איך להסביר לך את זה, אבל... אה... העניין הוא שלא בטוח לגמרי שהוא שלך.""לא בטוח? אבל... אז של מי הוא אם לא שלי?" נרעש גולן."לא אמרתי שהוא לא שלך, אמרתי שזה לא בטוח." הניח תמיר את כף ידו על ברכו של גולן כמנסה לרסן התפרצות צפויה, והציץ בדאגה בפניו, "אתה בסדר?""לא, אני לא." העיף גולן את כף היד הזרה מעל ברכו, "אני ממש לא, השרמוטה הקטנה הזו, ואני חשבתי שהיא ואני יחד... שיש לה רגשות אלי, ממש רציתי להתחתן אתה!" צעק."לא חמוד, אתה רצית להיות אבא, ובשביל זה היית מוכן אפילו להתחתן עם אישה, וזה דבר אחר לגמרי." תיקן אותו תמיר ברוך.גולן הזדקף ושילב את ידיו על חזהו, "תעשה לי טובה ותחסוך ממני את הניתוחים הפסיכולוגיים בגרוש שלך." אמר בקרירות, "תספר לי מה היא ביקשה ממך להגיד ואחר כך תעוף לי מהעיניים.""או. קי." תמיר התיישר, ושילב אף הוא את ידיו על חזהו, "אפרת ביקשה ממני להגיד לך שהיא נורא מצטערת, אבל בלי שום קשר להיריון היא לא יכולה להתחתן אתך כי אתה והיא, זה פשוט לא מתאים. חוץ מזה היא רוצה להתנצל שלא גילתה לך הכל, ולספר לך שהיא נפגשה עם איתי יומיים אחרי שהיא הייתה אתך, הם נפגשו כדי לסדר עוד כמה עניינים בירוקראטיים לפני שהוא טס לאירופה, ומפה לשם היה גם סקס, וחודש אחר כך היא גילתה שהיא בהיריון.""למה היא לא סיפרה לי מיד שיש מצב שאני לא האבא?""לא יודע." פכר תמיר את ידיו בחוסר ישע, "היא לא הייתה מסוגלת להסביר אבל אני משער שהיא הייתה נסערת ומבולבלת מאוד בגלל ההיריון הלא צפוי, ופתאום אתה הצעת לה נישואים... יכול להיות שהיא אפילו הייתה מסכימה, אבל איתי הפתיע אותה, התקשר פתאום וסיפר שהוא מצטער על הפרידה, ומבקש סליחה על ההתנהגות שלו, הוא מבין פתאום שהוא מאוד אוהב אותה, ושהוא טעה כשביטל את החתונה, והוא מבקש ממנה, מתחנן לפניה, שתבוא לאוסטריה ותתחתן איתו שם כי הוא זקוק לה.""הוא יודע שהיא בהיריון?""עכשיו הוא יודע, אבל כשהוא החליט שהוא בעצם כן אוהב אותה הוא עוד לא ידע.""והוא יודע שיש מצב שההיריון לא ממנו?""אין לי מושג גולן, לא ירדתי לפרטים כל כך קטנים.""זה לא פרטים קטנים, זה עניין של חיים ומוות, על הזין שלי אם הוא אוהב אותה או לא, ולמה הוא שינה את דעתו, מצידי שיתפגר, מה שחשוב לי זה רק התינוק שלי.""אני מבין, אבל תזכור גולן שהתינוק הזה הוא רק עובר קטן, והוא נמצא בתוך אפרת, והיא אישה חופשייה וזכותה ללכת לאן שהיא רוצה ולגור עם מי שיתחשק לה. היא רשאית אפילו להחליט שלא מתאים לה להיות אימא ולהפיל אותו.""אתה חושב שהיא תעשה הפלה?" נבהל גולן ופניו השחומות מטבען לבשו גוון אפור מרוב חלחלה."לא, אני די בטוח שהיא תשמור על ההיריון הזה, אבל עם כל החיבה שלה כלפיך היא אוהבת את איתי, והיא הייתה מעדיפה לגדל את הילד איתו.""גם אם הוא שלי?!" נזעק גולן."אני חושב שכן, ואל תשכח שיש סיכוי שהוא בכלל לא שלך, ככה שאין לך הרבה מה לעשות בנדון, רק לחכות ולראות.""לחכות? לחכות עד מתי? עד שהתינוק יתחיל לדבר, או אולי עד שהוא יגמור תיכון? ואולי כדאי להמתין עד שיהיו לו ילדים משלו? מה זאת אומרת לחכות?" התמרד גולן ומרוב תסכול התמלאו עיניו דמעות שהוא עצר בקושי מלזלוג על לחייו."אל תהיה כזה דראמה קווין, חכה עד שהוא, או היא, ייוולדו, ואז אפשר יהיה לעשות בדיקה ולברר מי האב.""ואם היא לא תסכים? אם היא תעדיף לחיות באושר עם האיתי הזה שלה ולספר לו שהילד שלו?""אם זה יקרה אז לדעתי הדבר הכי הגון שתוכל לעשות זה להשלים עם ההחלטה שלה ולסתום את הפה לנצח.""בשום פנים ואופן לא, אם זה הילד שלי אז...""תפסיק לצעוק גולן, לא משנה של מי הילד גנטית, מה שחשוב זה איפה יהיה לו הכי טוב, ותסכים איתי שיהיה לו טוב יותר עם אבא ואימא שאוהבים אותו, וזה את זו, במקום להתמודד עם הבלגן שלך.""הבלגן שלי? למה הבלגן הוא שלי? ומה עם הבלגן שעשתה החברה הרמאית שלך?""היא לא רמאית, ממש לא, אפרת היא פשוט בחורה ש... לא יודע, אבל אני נשבע לך שאף אחד לא התכוון לרמות אותך, ובאמת שאין טעם בכל העצבים שלך, מה שחשוב זה שיהיו לו חיים טובים ומשפחה יציבה, ואת זה אתה לא תוכל לספק לו.""ואם הסיפור עם איתי לא יחזיק מעמד, ואם הם שוב ייפרדו, מה אז?""לא יודע גולן, יש בסיפור הזה יותר מידי משתנים, ואני ממש לא יודע מה להגיד לך, יש בערך עוד חצי שנה עד הלידה, ולדעתי, עד אז, כדאי לך לשבת בשקט ולחכות.""זה מה שאפרת ביקשה ממך להגיד לי?""כן.""בסדר, אז אמרת, עכשיו עוף לי מהעיניים.""ברצון, אבל מאחר וזו הדירה שלי אין לי בדיוק לאן לעוף.""הדירה שלך? על מה אתה מדבר? זו הדירה שלי.""נכון, זו הדירה שלך שהשכרת לאפרת, והיא העבירה אותה אלי בשכירות משנה.""שכירות משנה? אתה בטוח שיש דבר כזה בחוזה?""כן, בטח. זו אחת האופציות שמופיעה בחוזה שחתמתם, אתה לא זוכר?""אני בקושי זוכר איך קוראים לי ואיזה יום היום." נאנח גולן, "אתה בטוח שאתה רוצה לגור בקצרין? מה יש לך לחפש בחור הזה?"תמיר חייך, "אני עוד לא יודע, אבל מאחר ואימא של הילדים שלי החליטה לגור עם החברה שלה באניעם, ומאחר ואני חייב לראות אותם כל יום אז..." הוא פרש את כפותיו בהתנצלות, "אתה מבין?""מאחר פה ומאחר שם... מה אתה, עורך דין?" רטן גולן במורת רוח, מתעלם בגסות רוח מגילוי הלב המלבב של תמיר."כן, אני עורך דין, ובמקרה אני מחפש עבודה בסביבה, מכיר איזה משרד עורך דין בקצרין שצריך מתמחה?" שאל תמיר בחביבות."כן, במקרה אני מכיר אחד כזה. תגיד, אמרת הילדים, כמה ילדים יש לך?""שניים, תאומים, הם בני ארבע, אני חולה עליהם, הם נהדרים, רוצה לראות?" שלף תמיר את הנייד שלו והראה לגולן תמונות של שני פעוטות מקסימים שדמו לו מאוד. "נכון חמודים?""כן, מאוד, יש לך מזל.""נכון, למרות שהם שובבים גדולים, ובשבוע הבא אימא שלהם והחברה שלה יוצאות לסוף שבוע רומנטי, ואני אמור לטפל בהם לבדי, אני די חושש מזה." הוא הציץ בגולן בחיוך מתחטא, "הם יגיעו לפה בעוד שלושה ימים, לא הייתה מזיקה לי קצת עזרה אתם, אתה בעניין?""אני מקווה שלא מפריע לך ששכרתי את תמיר." התנצל יורם שקפץ לביקור קצר בקפה דנה, "אבל אפרת עזבה בפתאומיות כזו, ובאמת שאני צריך מתמחה במשרד והוא פשוט נפל לי כאילו מהשמים.""נפל מהשמים? בחייך, אל תהיה תמים." הניח גולן כוס גדולה של קפה הפוך לפני עורך הדין שלו, "אתה לא מבין שהיא תכננה הכל מראש? ברגע שאיתי התחרט ורצה אותה חזרה היא הביאה את החבר ההומו שלה כתחליף, וברחה לאוסטריה.""אתה נשמע כועס מאוד." ציין יורם ובחש סוכרזית בקפה שלו."כן, אני כועס, ולא רק כועס אלא גם מאוכזב ומבולבל ומודאג, ובעיקר אני שוב לבד." התמרמר גולן והגיש לו פרוסה של עוגת תפוחי עץ."לא נכון, אתה לא לבד, אתה עם זוהר ועם הכלבים, ובזכות התושייה של אפרת אתה אפילו לא צריך לחפש מישהו להשכיר לו את הדירה.""כן, נכון." החמיץ גולן את פניו, "באמת יפה מצידה, תזכיר לי לשלוח לה זר פרחים כאות תודה על התושייה שלה."יורם נאנח, "אני מבין למה אתה מרגיש ממורמר גולן, אבל לא הגיע הזמן שתתגבר ותמשיך הלאה? אגב, תמיר סיפר לי שעזרת לו מאוד עם התאומים שלו, איך הם הסתדרו עם הכלבים?""די טוב, בהתחלה פחדו קצת, אבל עבר להם, ועכשיו הם מציקים לאימהות שלהם שגם הם רוצים כלבים.""חמודים." האירו פניו של יורם שחש הזדהות עם כל הורה שהתמודד עם תאומים, "הם תאומים זהים.""לא, הם דומים מאוד, אבל לא זהים, והאמת שמי שבאמת עזר לתמיר היה זוהר, אני רק סיפקתי תמיכה מוסרית, ממתקים ושירותי ניקיון. קשה להאמין כמה לכלוך מייצרים שני ילדים ושני כלבים.""ואיך אתה מסתדר עם תמיר? במשרד הוא ממש בסדר, פיקח ומסודר ומנומס מאוד, וגם נראה טוב, כל המזכירות הרוסות עליו.""כן, הוא בהחלט מנומס ומסודר, אין לי שום בעיות איתו." רטן גולן באנטיפתיות."אבל אתה לא הרוס עליו." התבדח יורם."לא, ממש לא, ומעצבן אותי שכולם כאילו מחכים שאני והוא... אין לי כלום נגדו, אבל זה ששנינו הומואים לא אומר שאני צריך להתלהב ממנו, וחוץ מזה בשנים האחרונות התאכזבתי יותר מידי פעמים מגברים, מיציתי את כל העניין הזה ומעכשיו אני מעדיף להיות לבד.""ומה אם יתברר שהתינוק של אפרת הוא בכל זאת שלך?"גולן משך בכתפיו, "חשבתי על זה הרבה יורם, והחלטתי לעזוב את העסק הזה. הרי גם אם יצא תינוק מהזיון החד פעמי שלי עם אפרת זה לא מספיק כדי להפוך אותי לאבא אמיתי. אני בטוח שאפרת תהיה אימא נהדרת ומסורה, ואני לא רוצה לאלץ אותה לעשות בדיקות לתינוק ולסבך לכולם את החיים, אם היא חיה טוב עם איתי והוא רוצה אותה עדיף לילד שתהיה לו משפחה נורמאלית.""נכון." חייך אליו יורם באישור, "ואולי יום אחד גם אתה תמצא מישהי ש... אולי איזה סידור כמו של תמיר?""כן, אולי." הפטיר גולן בעייפות, "טוב, אני צריך לחזור לעבודה. תודה יורם וד"ש למיכל ולקטנים."גולן ידע שזה לא בריא ולא הגיוני, ואפילו קטנוני, אבל הוא לא הצליח להתגבר על המרירות והעייפות. היו לו יותר מידי אכזבות במשך זמן קצר מידי, ופשוט נמאס לו. הוא לא רצה להיות יותר ידידותי, אטרקטיבי וסימפטי. הוא היה בחור טוב ונחמד במשך שנים כה רבות ושום דבר טוב לא יצא מזה. כל הגברים שאהב ורצה עזבו או מתו, וכל הנשים שהבטיחו הבטחות הפרו אותן בקלילות, מאכזבות אותו בלי בושה. רק הכלבים נשארו אוהבים ונאמנים תמיד, ומעכשיו הוא החליט הוא יתמסר רק להם ולזוהר, שבטח יעזוב גם הוא אחרי שיגדל. הוא יהפוך לרווק התימהוני הזה שחי עם הכלבים שלו ולא מדבר עם אף אחד, וככה לא יפגע יותר לעולם, החליט גולן, והדף בגסות את כל ניסיונותיו החביבים של תמיר להתיידד איתו."לא, תודה." השיב בקרירות כשתמיר הזמין אותו לארוחת חג שבועות באניעם - שם גרו האימהות של ילדיו – "אני עסוק.""עסוק במה? הרי הקפה סגור בחג." התפלא תמיר, "נו, בחייך גולן. אני יודע שאתה עדיין כועס עלי קצת בגלל הסיפור עם אפרת, אבל תחשוב על זוהר, הוא כל כך נהנה להיות עם התאומים, תביא גם את הכלבים אם אתה רוצה.""תודה, אבל לא." עמד גולן במריו, "ואגב, אני ממש לא כועס עליך, אני לא כועס על אף אחד, אפילו לא על אפרת, אני פשוט רוצה שקט ושלווה, זה הכל.""אני מבין, כמובן שאתה רוצה שקט, כל היום אתה עובד עם קהל ובחופש אתה מעדיף שיעזבו אותך לנפשך, זה ברור לגמרי." חייך אליו תמיר בחביבות, ונגע בעדינות בזרועו, "אבל..."גולן משך את זרועו לאחור והתרחק ממנו, "שום אבל, מספיק כבר תמיר, אתה בחור טוב ועשית מעל ומעבר כדי להיות תחליף, אבל אני לא בעניין, תנוח."תמיר נאנח והחיוך הנעים נמחק מעל פניו. "איך שאתה רוצה." השיב ביובש, והסתלק, משאיר את גולן לבד עם הכלבים.
