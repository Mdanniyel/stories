---
id: 20067
title: "געגוע לעין"
author: "נער מקליד"
author_id: 2038
date: "2016-12-12"
category: "אהבת גברים"
tags: ['האהבה שנגמרה']
prev_chapter_id: 20066
next_chapter_id: 20069
original_url: "http://gogay.co.il/story.php?id=20067"
---

# געגוע לעין

"תגיד, למה כל ערב אתה בא לפה ומזמין שתי כוסות?" שאל אותי הברמן.
 "אתה באמת רוצה לשמוע?" השבתי לו. 
 "כן." הוא ענה לי, עם חיוך חצי אמיתי חצי שבור. כמעט כמו שלי.
 ואז התחלתי לספר לו. 
 "את האהבה הכי גדולה של החיים שלי הכרתי דווקא פה, בין כל שיכרון החושים וריח האלכוהול שבאוויר. הוא ישב בדיוק איפה שאני יושב עכשיו, שתה בדיוק מה שאני שותה כרגע, הוא היה ניצוץ של טוהר שריחף בין כל הזוהמה פה. גם לו היה חיוך כמו שלך, חצי אמיתי חצי שבור, קראו לו עידן,  באותו ערב הייתה לי משימה אחת בראש - לגרום לחיוך של עידן  להיות אמיתי במלואו. עידן היה חשוך באותו ערב, רציתי להאיר אותו. ניסיתי להיות ממש שנון, ואז עידן הגניב חיוך קטנטן, מתיחה קטנה של הפנים שנתנה לי אישור שאני בדרך הנכונה. נשבע שיכולתי להרגיש בפנים, בתוך הגוף, את הלב שלי רוקד. ואז הסתכלתי על עידן, חשבתי לעצמי "לעזאזל, הבודהה לא יכול היה לייצר אותו יותר טוב." החיוך שלו היה הדבר הכי יפה שיש, העיניים שלו היו חומות בנליות, אך הכי מיוחדות בעולם, נמשים קטנטנים עיטרו את פניו, היה לו נזם באף, זה היה כל כך יפה לו שלרגע חשבתי שהמציאו את זה בשבילו.
 אני זוכר שהיה רגע שתירצתי את עצמי לשירותים, התייעצתי עם ההשתקפות שלי במראה, האם כדאי לי לנשק את עידן  או לא. התאהבתי בעידן, כי קשה שלא, משימה חדשה הייתה לי בראש - לגרום לעידן להתאהב בי. זה קרה מהר משחשבתי, וזה היה חתום בנשיקה. 
 עידן היה המשלים שלי בעולם, ואני שלו. הבודהה בכבודו ובעצמו אמר לי "אחי, נתתי לך את היצירה הכי יקרה שלי, זה שאני הכי מתגאה בו, שמור לי עליו." 
 שמרתי וקיימתי, דאגתי שהחיוך לא ירד מהפנים של עידן אף פעם. נתתי לו להפיל עליי ימים קשים שעברו עליו, לא שפטתי אותו כשהוא דיבר מעצבים. כל יום קיימתי את המחויבות הבסיסית של כל גבר בעולם - להיות שם בשביל הגבר שלו. 
 אבל לחיים תכניות משלהם... יום אחד עידן  שלי עבר תאונת דרכים כשהיה בדרכו לעבודה, עידן קיבל מכה כל כך חזקה בראש שהזיכרון ברח ממנו, כשביקרתי אותו על מיטת החולים עידן הסתכל עליי בעין עקומה, הוא לא זיהה אותי, הייתי זר בשבילו. ככה, ביום בהיר אחד, האהבה הכי גדולה שלי החיים שלי נעלם, אני מתכוון שהוא פה לידי, אבל זה לא הוא. מסובך להסביר את השיט הזה. כשירדתי על ברכיי לנשק את  עידן הוא סובב את ראשו, פחד ממני. אבל מה הוא אשם? הוא לא חייך, לא חיוך שבור ובטח שלא אמיתי, הלב שלי רצה להתאבד, כי עידן היה עידן  של חושך, לא עידן  של אור, כמו זה שהתאהבתי בו. אהבת חיי במצב הזה ואני לא יכול לעזור לו, הוא לא מקבל אותי. זה שבר אותי. העיניים החומות שלו הפכו אדומות, אפילו הנמשים המיוחדים שלו הפכו לסתם נקודות על הפנים. הוא חשש מכל בן אדם שהתקרב אליו, במיוחד ממני. הגורל הרחיק אותו ממני, אהבת חיי חמק לי מבין האצבעות. 
 לאט לאט עידן התחיל בחיים חדשים, למעשה כבר יש לו בן זוג חדש. הוא סגר לי את הדלת ללב שלו  ונעל כל כך חזק. 
 הוא לא מכיר אותי, שכח שהתאהב בי בכלל... 
 וזהו, הלב שלי כבר לא רוקד, כי יש כל כך הרבה דברים שלא הספקנו. 
 להיות לבד זה להיות הכי עירום בעולם, אמנם עידן לא פה, אך הרוח שלו איתי כל היום. 
 הוא שם בכרזה לסרט שתכננו ללכת, הוא שם על המקרר, במגנט של הפיצרייה שנהגנו להזמין ממנה, הוא שם כשהמלצר שואל, "מחכה למישהו, או מזמין?" 
 בקיצור, בימים האחרונים אני מסתובב בלי לב בגוף. הלב שלי מת. לאט לאט אני לומד להתרגל לזה, למעט העובדה שזה מקשה עליי לנשום, לנשום את החיים, הכל בסדר. 
 וזה לא משנה כמה בחורים יעברו בחיי, אף אחד לא יגע  בי כמו עידן. כי הלב שלי קבור בגוף שלו, המקום הכי קרוב ללב שלו. מאז, כל ערב אני בא לפה, למקום שפגשתי את אהבת חיי, מזמין לו מה שהוא אהב לשתות, מקווה שאולי הוא יצוץ ויגיד שהכל זו מתיחה אחת גדולה, מתיחה שכבר נמשכת שנה." 
 "וואו, אז מעכשיו שתבוא, תדע שתמיד יחכו לך שתי כוסות, לך ולו." אמר לי הברמן ושאל "מה זה, אתה בוכה?" 
 "לא, אני לא בוכה, פשוט נכנס לי געגוע לעין." השבתי לו. 
 סעמק עם זה.
