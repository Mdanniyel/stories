---
id: 18484
title: "רגילה - פרק ג'"
author: "ליתי"
author_id: 1676
date: "2014-12-01"
category: "אהבת נשים"
tags: ['צבא וגאווה']
prev_chapter_id: 18469
next_chapter_id: 18489
original_url: "http://gogay.co.il/story.php?id=18484"
---

# רגילה - פרק ג'

השבת חלפה, הגיע יום ראשון והמפקדת אורלי הפתיעה אותנו כשאמרה שהשבוע יהיה בסימן מיונים לקצונה ובמהלכו נעבור סדרת מבחנים, ואם נצליח בהם נקבל המלצה לקורס הקצונה היוקרתי. מאוד התרגשתי, ידעתי שהקב"א שלי גבוה, והמלצה כזאת יכולה לעזור גם כן. דבר ראשון קיבלנו טופס שקראו לו "סוציומטרי" שמטרתו הייתה לגלות איזה בנות אהובות בטירונות ואיזה לא. ענינו על שאלות כמו  - על מי את הכי סומכת. או - איזה חיילת לא עושה מספיק. עניתי על השאלות בכובד ראש, לרגע חשבתי שהבנות ממלאות את הטופס בהתאם למי שחברה שלהם, זאת אומרת על פי הקליקות שנוצרו בטירונות, אבל ניסיתי להזכיר לעצמי שמדובר פה בצבא ולא 'מי מקובלת' ומי לא, כפי שהיה בבית הספר.לאחר מכן המפקדת אורלי חילקה אותנו לשתי קבוצות קטנות וביקשה מכל קבוצה לבנות אוהל משמיכות חבלים ומוטות. הקבוצה שתבנה את האוהל בצורה המהירה והיציבה ביותר תנצח. כשהסטופר הופעל תפסתי פתאום אומץ, וקול בטוח והחלטי מתוכי אמר, "רוצות שאני אראה לכם שיטה מגניבה לבנות אוהל? היינו עושים את זה בצופים כל הזמן." ולהפתעתי הבנות נעתרו. לקחנו שמיכה גדולה, בכל קצה שלה שמנו מוט וקשרנו אליו את השמיכה בקשר. את המוטות קשרנו עם חבלים לעצים שהיו לידם. כך נוצרה מן סככה כזאת, ואז נכנסתי מתחתיה ושמתי מוט באמצעה, והנה נוצר אוהל. קראתי לכל הבנות ונכנסנו לאוהל והתחלנו למחוא כפיים, ניצחנו.השלב הסופי היה כמובן שיחה עם קצין המיון, אבל לפני כן נפגשה כל אחת עם המפקדת שלה. כשחיכיתי לתורי תכננתי מה אגיד למפקדת, ניסיתי לבחור את המילים הנכונות, אבל היה לי מין 'בלאק אאוט' ולא הצלחתי לחשוב כרגיל. כשהלכתי לעבר הרחבה, שם ישבה המפקדת אורלי הרחק מעין כל, הרגשתי כאלו אני בא"ש לילה בצופים, לא יודעת מה יקרה ומי יפתיע אותי, וליבי דפק במהירות. הצדעתי והיא הורתה לי לשבת בכיסא מולה. היא החזיקה לוח קשיח עם דפים, והתחילה בסדרת שאלות. "איך עוברת עלייך הטירונות עד עכשיו?" שאלה. ניסיתי להסתיר את הדמעות. נכון שעובר טוב, אבל אני מתגעגעת למשפחה, לבית שלי, לחדר שלי. "בסדר" עניתי."אני מבינה שאת גרה בתל אביב, איך היחסים עם ההורים, יש לך אחים ואחיות?" הדמעות כמעט פרצו החוצה, איך אדבר עכשיו על אבא ואימא? על אחותי הקטנה? בלעתי את רוקי וניסיתי לענות. אורלי הסתכלה עליי, חייכה, קרבה את הכיסא שלה לכיסאי ואמרה, "בואי אשאל אותך שאלות קלות יותר, נחזור לאלו יותר מאוחר." "למדת בכיתה ריאלית?""כן." עניתי וניסיתי להסדיר את נשימתי."רואים." אמרה וחייכה. 
 "היית בצופים?" המשיכה."כן, גם הדרכתי." עניתי כמו יריות מאוטומט."טוב גם את זה ניחשתי בזכות משימת האוהל." אמרה ושוב חייכה."את מנגנת על כלי נגינה, פנסתר או גיטרה?" שאלה."כן אני מנגנת על גיטרה וניגנתי חמש שנים פסנתר." עניתי, מופתעת."את זה ניחשתי לפי האצבעות הארוכות שלך שמשום מה לא מצליחות להעביר את הנצרה לבודדת." אמרה ואני הסמקתי כולי. "אז ניחשתי שלוש מתוך שלוש." המשיכה, ולרגע חשבתי שאני באיזה מין שעשועון, והיא תהיה המנצחת בין כל המפקדות. רציתי להגיד לה שאני חייבת לה גלידה, אבל זה ממש לא נראה לי במקום.   "אז מה את רוצה לעשות בצבא?" שאלה."חשבתי שעכשיו השאלות הקלות." עניתי והמפקדת צחקה."זה לא כל כך קשה לענות על זה." אמרה, "אני אשתף אותך במה שחשבתי, מה את אומרת?" המשיכה, "נכון שהשבוע היה בסימן התאמה לקצונה, ואת כמובן יצאת מתאימה. אני לא יודעת אם את יודעת, אבל לאחר חצי שנת וותק בצבא את יכולה לצאת לקורס, ומשם השמים הם הגבול.""נהדר." עניתי, לא יכולתי לחלום על מסלול טוב מזה, גם הוריי בוודאי יהיו מאושרים. חשבתי שבזה נגמר העניין, אבל היא המשיכה. "אבל אני דווקא חשבתי על משהו אחר, עוד שבועיים מתחיל קורס מ"כיות, ואני דווקא הייתי ממליצה לך לבחור במסלול הזה.""אני מכי"ת?" שאלתי בהפתעה."כן, אני חושבת שזה יהלום אותך, את ראש גדול, את אינטליגנטית, יש לך מוטיבציה והסוציומטרי שלך היה מצוין.""תודה." עניתי במבוכה, "קורס מ"כיות בנים או בנות?" שאלתי."מ"כית בנות כמובן, כמוני."ומה עם הקצונה?" שאלתי. "תראי," היא השיבה, "אם יהיה לך טוב תוכלי לצאת לקצונה ולהיות מ"מית ואחר כך ממ"פית אבל אני לא יכולה להבטיח לך שתצאי אחרי חצי שנה, ובינינו אני לא חושבת שתרצי." "למה?" שאלתי."נראה לי שאת כמוני, תיהני מכל רגע." השיבה בחיוך. "אני צריכה לחשוב על זה, לשאול את ההורים, את יודעת." עניתי."בטח, כל מה שאת צריכה, יש לך סוף שבוע בבית לחשוב על זה, אני רק יכולה להבטיח לך שאם את אומרת כן, תוך שבועיים את בקורס, מילה שלי, ועוד משהו, תשתמשי באינטואיציות שלך." בלילה התהפכתי במיטה, השיחה עם המפקדת אורלי שינתה לי את כל ההשקפה. פתאום התחשק לי לצאת לקורס מכ"יות, להיות מפקדת, אבל רק המחשבה מה ההורים יגידו, גרמה לי להסתובב במיטה ולא להצליח להירדם.יום חמישי הגיע והתכוננו ליציאה לסופ"ש. האוטובוסים חנו ברחבת הכניסה לג'וליס ושאון מנועיהם הגביר את הלמות ליבי. המפקדות חילקו "פסים" והסבירו שאסור לקחת טרמפים. האוטובוס היה מאסף איטי לתל אביב, נסעתי ביחד עם רותם, שלהפתעתי ישבה לידי ופטפטה איתי במשך כל הנסיעה. הזמן עבר מהר בזכותה, וגם הרווחתי טרמפ עד הבית עם אימא שלה. כשהגעתי לשער הבית הלב שלי דפק מהר, הריחות של הבית והחצר עטפו אותי ושיכרו את חושיי. דפקתי בדלת ואחותי הקטנה הייתה הראשונה שרצה ופתחה את הדלת,  קפצה עליי ונתנה לי חיבוק ענקי. אחר כך אימא חיבקה אותי ואבא נתן לי נשיקה. רק אחותי הגדולה עוד הייתה באוניברסיטה. ולכן התיישבנו לאכול בלעדיה ארוחת ערב. הייתי כל כך רעבה, ארוחה כזאת טעימה לא אכלתי כבר הרבה זמן. אימא גם הכינה את הספגטי שאני אוהבת, וכמובן ששמחתי שאין בארוחה זכר לקוטג'. המשפחה שאלה אותי על חוויות מהטירונות, וסיפרו מה חדש אצלם, אבל לאט הרגשתי שהעיניים שלי מתחילות להסגר. נכנסתי למקלחת ותוך פחות מחצי שעה נרדמתי על המיטה הנוחה שלי בחדרי הנעים.קמתי ביום שישי בשש בבוקר, כאלו מישהו ירה ירייה באוויר. התלבשתי ויצאתי החוצה לגינה והתחלתי אימון גופני כמו בטירונות. אימא, שכנראה התעוררה בגללי, יצאה החוצה, ולא האמינה למראה עיניה, הבת שלה קמה לפני שתים עשרה בצהריים ועוד עושה אימון גופני. כשראיתי את פניה ההמומות התחלתי לצחוק, כנראה שלקחתי את הצבא ברצינות גדולה מידי. אחר כך אכלתי ארוחת בוקר עם אימא, ואבא הצטרף אלינו. אמרתי להם שאני רוצה להתייעץ איתם וכמו תמיד רציתי לספר לשניהם ביחד, לא בנפרד כי משום מה הם מאזנים אחד את השני. התחלתי בדברים הטובים - סיפרתי להם על ההתאמה לקצונה ועל המבחנים, על הסוציומטרי הגבוה ועל המחמאות שקיבלתי מהמפקדות. הם נראו מאוד מרוצים. המשכתי ואמרתי להם שהייתה לי שיחה עם המפקדת האישית ושהיא הציעה לי משהו מאוד מעניין ששווה מחשבה בנושא. סיפרתי שהיא הבטיחה לי שאם ארצה יש לי  מקום בקורס מכ"יות הקרוב. שקט עטף את השולחן. לבסוף הם התחילו דבר. אימא אמרה שמאוד מרגש לשמוע כאלו המלצות טובות, היא תמיד ידעה שאני משהו מיוחד. אבא אמר שבצבא באמת יודעים להעריך אנשים חכמים ורציניים, ושזה לא מפתיע אותו שיש לי אופציות טובות. כשאמרו זאת לא ידעתי אם הם מחמיאים לי או לעצמם שגידלו כזאת ילדה טובה, אבל בעיניהם ראיתי שאין כל מחלוקת. הם חידדו זאת כשאמרו שאין לי מה לחפש בקורס מכי"יות שבכלל לא מתאים לבנות. הם אמרו שזה קורס קשה ואחר כך גם התפקיד בתנאים קשים, עם שמירות ושבתות ובלי שום פרסטיג'ה, כאילו לעבור את הטירונות שוב ושוב, ובשביל מה, אם אני יכולה להיות רלש"ית במפקדה קרוב לבית, שתוך חצי שנה אהיה בקורס קצינות בתנאים מתאימים, ואת רוב שירותי אעשה כקצינה בתפקיד מעניין קרוב לבית ואם ארצה תמיד אוכל להמשיך לקבע.כשהם תיארו בפניי את 'המסלול שלי בצבא' נזכרתי בכל השיחות שלנו שתמיד היו אותו דבר. כשרציתי ללכת למגמה ספרותית והם המליצו לי על ריאלית וכך עשיתי, או כשרציתי ללכת לחוג שייט, הם המליצו על הצופים, נראה שכל מה שהם ממליצים נראה טוב על קורות החיים, אבל החיים לאו דווקא קורים שם. 'למה אני עדין מתייעצת איתם?' חשבתי לעצמי, ליעד החדשה כבר עצמאית, יודעת מה היא שווה ומה היא רוצה, ובינתיים החלטתי לא להחליט. הנהנתי להורי בהסכמה כאלו אני איתם אבל אמרתי שאת ההחלטה האמתית אעשה באותו יום אצל קצין המיון. בשאר השבת שחקתי עם אחותי הקטנה, ריכלתי עם אחותי הגדולה, דיברתי עם חברותיי בטלפון וקפצתי לראות את סבתא שפינקה אותי והכינה לי דברים טעימים.החזרה לטירונות לאחר סוף השבוע הייתה הזויה. התכנסנו בלב תל אביב, ברידינג, ופתאום מבקשים מאתנו להסתדר בשלשות, זה הרגיש כל כך סוריאליסטי. שמחתי לראות את עינת, רותם, לימור ושרון. במיוחד התגעגעתי למפקדות, המפגש איתן לאחר השבת גרם לי להבין שזה לא חלום והטירונות הזאת באמת קרתה. חזרתי למציאות כאשר אחת הבנות פיזרה הערות כמו, "תראו אותה, זאתי קיבלה זין בסוף שבוע." או, "חבל שהיא לא קיבלה זין בשבת כי רק נאכל אותה." זה היה בעיני גס, ומביך במיוחד שהיא יכולה לזהות אם מישהי עשתה סקס או לא. גם החזרה לאוהל הייתה מהולה ברגשות מעורבים. מצד אחד זה היה הבית שלי בשבועיים האחרונים ועכשיו לעוד שבוע, אבל מנגד הוא נראה לי פתאום יותר קטן, עלוב ודהוי. זה הזכיר לי את הפעם הראשונה שלקחתי את אחותי הקטנה מהגן שהיה פעם שלי, ופתאום הוא נראה לי קטן כמו קופסת גפרורים, והמשחקים בגינה נראו לי מקרטון.הפגישה עם קצין המיון נקבעה ליום למחרת, כך שאת היום הזה עברנו בניסיונות שכנוע של צוות המפקדות ללכת לכל מיני קורסים שנפתחים בקרוב. הקורס הראשון היה של מדס"יות ומדריכות קרב מגע בצבא. זה באמת יכול להיות שירות נהדר, חשבתי, להיות כל הזמן בטרנינג ולפגוש נשים וגברים חתיכים, אבל ידעתי שזה לא בשבילי, הרי הכושר שלי לא ברמה גבוהה ובכלל, אני רוצה להיות בתחום בו אצטרך להפעיל גם את הראש. הקורס השני היה של משטרה צבאית. האווירה סביב הקורס הזה הייתה חשאית, ולא ניתן היה לדעת אם בתום הקורס ניתן דוח"ות לחיילים או שנהיה סוכנות סמים מפוארות. אחר כך דיברו על קורס מ"כיות. נראה היה לי שכשהתחילו לדבר על קורס מכ"יות הבנות הפסיקו במופגן להקשיב. כששאלתי מדוע אמרה אחת מאחורי, "ממש בא לי לעבור את הטירונות עוד פעם ועוד פעם." בינתיים לא כל כך גרוע בטירונות, חשבתי ובכלל זה גם לא חייב להיות משעמם. הרי כל פעם באות חניכות חדשות וזה אף פעם לא יכול להיות דומה לקורס שלפניו. דמיינתי את זה לנשיקה, אפילו אם הפרטנר קבוע, אף נשיקה לא דומה לקודמתה. אבל לא ידעתי לאשורו, כי הנשיקה היחידה שלי הייתה במשחק אמת וחובה, והיא הייתה קטנה ומבוישת, ולא היה לי ממש עם פרטנר קבוע.בלילה של יום ראשון שוב לא הצלחתי להירדם. הרצתי בראשי שוב ושוב את מה שהתכוונתי להגיד לקצין המיון. כל פעם השיחה הייתה שונה, פעם קצונה ופעם קורס מכי"ות. כשחשבתי  מה להגיד כדי שישלח אותי לקורס קצינות דיברתי כמו חברת כנסת עם טיעונים משכנעים. כשניסיתי לחשוב מה להגיד כדי שישלח אותי לקורס מ"כיות, המילים כאלו התבלבלו לי, ופחדתי שלא אצליח להעביר את הרצון שלי. זה הזכיר לי את בחינת הבגרות באנגלית שהייתה בעל פה. פחדתי שמרוב התרגשות לא אצליח לדבר, אבל כשהבוחנת דיברה איתי על מוזיקה שאני אוהבת, דיברתי באנגלית כאלו הייתה שפת אמי.הפגישה עם קצין המיון הייתה מאכזבת. הוא לא ממש שאל אותי מה אני רוצה. הוא הקריא בפני נתונים, כמו מקום מגוריי, השכלתי, הפרופיל והקב"א שלי. הרגשתי איך משקפים אותי דרך נתונים לא רלוונטיים. אחרי זה ציין שיש לי המלצה לקצונה ולקורס מכ"יות ואז התחיל לספר שהצבא הוא לא תפריט ואנחנו לא בוחרים מה שאנחנו רוצים, ושעם נתונים כאלה אני אוכל למצוא את עצמי בכל מיני תפקידים, גם פקידותיים וגם לא, רחוק או קרוב לבית, הכל בהתאם לדרישותיו של צה"ל. אם יש משהו שאני שונאת זה שמתייחסים אליי כמו אל מספר, וכך, באמצע דבריו, התפרצתי ואמרתי, "אני מניחה שאישה עם ניסיון הדרכתי רב,  מוטיבציה גבוהה והמלצות, תתאים לקורס שיכול ללמד ולאמן את דור העתיד. ברור שאם צה"ל רוצה לעשות ממני פקידה זה מה שיהיה, אבל אם צה"ל ייהנה מכך יותר, ספק." חייכתי, לא מאמינה איך זה יצא מתוכי בלי כל גמגום, טיעונים משכנעים מהלב. קצין המיון רשם משהו ושחרר אותי. כשיצאתי החוצה, קלטתי שהרגע החלטתי מה אני רוצה, והחלטתי זאת לבד!
