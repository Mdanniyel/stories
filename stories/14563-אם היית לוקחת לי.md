---
id: 14563
title: "אם היית לוקחת לי"
author: "לילי"
author_id: 1857
date: "2008-02-06"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: None
next_chapter_id: None
original_url: "http://gogay.co.il/story.php?id=14563"
---

# אם היית לוקחת לי

אם היית לוקחת לי את צירוף המילים "אני אוהבת אותך" והיית מבקשת: עכשיו תסבירי מהתחלה.
 קודם כל הייתי מחייכת, לאחר מכן הייתי עוצמת את עיניי ורואה בתמונות והבזקים את כל הצבעים, התחושות והפלאים שזורמים בי, במקום צירוף מילים קסום שכזה, הרי הוא מכיל בו כל כך הרבה.
 אז מאיפה אוכל להתחיל להסביר סבך אפוף אופוריה שכזה?
 ננסה להתחיל מהתחלה.
 בבוקר בו אני קמה בלעדייך, מתעוררת מצלילים בלתי מובנים, בלתי מוסברים, לאחר לילה בו ישנתי מעט, כי הנעמתי את זמני בשיחה איתך, ממש באותו רגע, הרגע בו אני מנסה בכוח רב לפקוח את עיניי לבוקר חדש, תוך כדי מלחמותיי עם העפעף, כבר קמה בי מחשבה עלייך.
 מחשבה שעוטפת, לוטפת, אוהבת.
 קמה למראה עם עיניים חצי פקוחות, בוהה בשיערי וחושבת על שיערך, איך הוא מתפרע מעצמו וכמה שאנחנו צוחקות מזה.
 וקמה לצחצח שיניים, חושבת על הטיולים שאת עושה בבית כשאת מצחצחת, מטיילת, מחייכת. לצחצח שיניים זה מאוד חשוב. תמיד אמרת.
 ורואה את השעה ואומרת לעצמי (במקומך): 'את רואה?! עכשיו לא תספיקי לשתות אפילו. מה זה שווה?'.
 ונכנסת לבגדים של יום חדש ומבטך מלווה אותי, בוהה בגופי, מדומה כמו שלי, עייף, חצי עיניים פקוחות ועודך שכובה על המיטה, מכוסה בשמיכה.
 בשלב הזה הפלאפון נפתח בערך בפעם הרביעית, שוב שוחה בין מילותייך שבחרת לשלוח הלילה,
 ומתחיל לו יום חדש.
 ואלפי מחשבות מתרוצצות בראשי, איפה יכולנו להיות עכשיו במקום עבודה, איך הייתי מעירה אותך משנתך הכול כך עדינה, כמה חם, מזמין ואוהב מגע עורך בשלי, איך עוד אוכל לשמח אותך, אלו מילים לא חקרתי עדיין וכיוונתי עם חץ לעבר ליבך ורק בכדי לומר אני אוהבת או...אופס!
 אמרנו שאסור.
 חושבת מה עדיין לא חידשתי לך, מה עדיין לא חידשתי לי, ואחדש לשתינו.
 בכל שנייה פנויה, רודפת אחר משמע קולך הענוג.
 בסוף יום עבודה אחרי נוכחותך.
 בלילה אחר מגעך.
 ותמיד אחר הווייתך.
 
 אם היית מותירה לי את המגע, הייתי מצליחה להסביר קצת יותר טוב.
 הייתי לוטפת לפנייך, מריצה עיניי על מצחך, לחייך, שפתייך... עד הרגע בו הייתי נבלעת לעינייך.
 הן המספרות לי הכול, מילות אהבה, מילות מבוכה, פחד, עצב, שמחה, צחוק.
 הייתי נושקת למצחך  כמו אומרת שאדאג לך כמו לילדתי.
 נושקת ללחייך  כמו אומרת איכפת לי יותר מכל, ממך.
 נושקת לאפך  כמו אומרת כמה חמד מכילה את בך.
 ונושקת לשפתייך  כמו אומרת שחושקת בכל כולך.
 הייתי מניחה ידך על הלב, נותנת לה לחוש בפעימותיי, המדמות ליבי, לזנק מגדרו.
 הייתי חובקת אותך אל תוך חיקי ולא מניחה, שתדעי שתמיד אעטוף לכשתבואי.
 הייתי מתמזגת עם גופך בכל גופי,
 כשם נשמתך בנשמתי.
 
 אז אני מקווה אהובתי,
 שלא נפלתי לי
 בניסיון אומרי
 אוהבת אותך - אני.
