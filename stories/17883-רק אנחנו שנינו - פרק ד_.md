---
id: 17883
title: "רק אנחנו שנינו - פרק ד'"
author: "צופה מהצד"
author_id: 1211
date: "2014-05-05"
category: "אהבת גברים"
tags: ['משפחה וזוגיות']
prev_chapter_id: 17882
next_chapter_id: 17909
original_url: "http://gogay.co.il/story.php?id=17883"
---

# רק אנחנו שנינו - פרק ד'

העניין ריחף מעל ראשנו כמו ענן קודר מאז שמריו סיפר לי בהתלהבות על ההצעה הנפלאה שקיבל מהבוס שלו. אין לי מושג למה לא דיברנו על זה לפני נסיעתו ולמה התנהגנו כאילו זה מעשי לצפות משני גברים צעירים שיסתפקו בחיים נטולי סקס כמעט לחלוטין - אלא אם כן נביא בחשבון מספר פגישות בשנה - למרות ששנינו ידענו שזה לא ילך, לא כשמדובר במישהו כמו מריו.
גם כשהצלחנו לדבר על זה סוף סוף זו לא הייתה שיחה רצינית ומעמיקה, נגענו בנושא בקלילות, מכדררים אותו ביני לבינו, מתבדחים עליו, מציצים בו בזוית העין, בוחנים אותו במעין אירוניה מרירה.
זה התחיל בהערה שלו על יופיו של המלצר ששירת אותנו, והמשיך בתיאור עצמו, הולך ברחובות ובולע בעיניו את הגברים המדהימים שהסתובבו סביבו כל הזמן. אחר כך בא סיפור מצחיק על החלומות הארוטיים שהתחילו להטריד אותו לאחרונה בתכיפות כאילו חזר להיות נער מתבגר, ואיך הוא נאלץ להחליף סדין כמעט כל לילה. ולקינוח נרמזו רמיזות גסות על הלחץ המתגבר אצלו, רמיזות שנאמרו בטון משועשע ומבטל כאילו רק כך הוא מרשה לעצמו לספר לי על המצוקה והקשיים של חייו בלעדי.
צחקתי כי זה מה שהיה מצופה ממני, למרות שהיה לי ברור שהוא מנסה להגיד לי משהו ולא יודע איך ולכן הוא מדבר מסביב לנושא ומתבדח. אם הוא סמך עלי שאעשה את העבודה בשבילו הוא התאכזב, הייתי פגוע ומבוהל מכדי להצליח להעביר את השיחה לפסים רציניים. כמו פחדן התעלמתי מהרמזים שלו והמשכתי לחייך ולהיות כייפי וזורם כפי שהתעקשתי להיות כל זמן הביקור.
רק כשהיינו בשדה התעופה, מתחבקים חיבוק אחרון לפני פרידה, הצלחתי לדון בחטף במה שהעיק עלי מאז אותה שיחה משונה.
"בקשר למה שסיפרת לי קודם על הגברים המדהימים שמסתובבים פה ברחובות, והסדינים שצריך להחליף כל לילה... זוכר?"
הוא הנהן, מביט בי במתיחות, ופתאום הבנתי עד כמה הוא חושש לאבד אותי בגלל הפרידה הממושכת וכמה קשים חייו, נקרע ביני לבין השאפתנות שלו. גל של חיבה רכה כלפיו אפף אותי, הבנתי מה הוא מבקש ממני ולמרות שזה כאב לא יכולתי למנוע ממנו את מבוקשו. "אל תהיה מודאג כל כך, זה רק צורך גופני, סתם חרמנות. גם אני מרגיש כמוך, ברור שקשה לך להתאפק כל כך הרבה זמן. זה לא יפגע בנו, במה שיש לנו, זה סתם זיונים, אני מבין לגמרי מריו, אתה לא צריך להרגיש אשם."
הוא התחיל לחייך ונעצר, חיוכו קפא ומבטו נמלא חשדנות. "אני לא צריך להרגיש אשם כי יש לך מישהו?" התהדקו אצבעותיו על זרועי.
"מה?" נבהלתי, "איזה מישהו?"
הלחץ על זרועי התגבר עד כאב. "בגלל זה אתה כל כך מבין ונחמד? כי אתה כבר... מי זה? כבר הבאת אותו הביתה?"
"מריו, באמת..." עשיתי ניסיון לא רציני לשחרר את ידי, אבל הוא המשיך לאחוז בה בכוח, מבטו הזועם קודח בעיני, דורש תשובה.
"חוץ מאורי אני לגמרי לבד, הגבר היחיד שנכנס אלינו היה הטכנאי של מכונת הכביסה שדיבר כל הזמן על ההכנות לחתונה שלו." הנחתי את כפי על האגרוף שלפת את זרועי בכוח, "נו, די, תפסיק טיפשון." הפצרתי בו בעדינות, "איך אני יכול להיות עם מישהו חוץ ממך? גם כשאני מחליף סדין בבוקר זה רק בגלל חלומות עליך... התכוונתי אליך, לא אלי, אתה יודע שאני... אצלי זה אחרת."
הוא היסס עוד רגע ואז השתכנע, שחרר את זרועי מלפיתתו ונלחץ אלי בחיבוק חזק עד מחנק, "אני אוהב אותך." אמר, קודם בעברית ואחר כך בספרדית, "לא משנה מה יקרה, תזכור תמיד שאני אוהב רק אותך טוליק." ואז הרפה ממני והלך.
הסימנים שהותירו אצבעותיו על זרועי נותרו שם במשך כשבועיים, מחליפים צבע לאט משחור לסגול, לירקרק ואחר כך לצהוב דהוי, כואבים כל פעם קצת פחות, עד שנעלמו לגמרי.נכנסתי למטבח לשתות קפה ומצאתי שם את אורי מכין לו כריך מלחמנייה. "תכין גם לי קפה." ביקשתי והתיישבתי, "אין עוד לחמנייה גם בשבילי?"
"לא, זו הייתה האחרונה. רוצה שאני אטוס לסופר להביא לך?"
"לא חשוב, אני אוכל פרוסת לחם, אתה תאחר לבית ספר, קדימה אורי, תזדרז."
"אתה כועס עלי?" הציץ אלי מזווית העין, בוחן את פני בדאגה.
"לא חמוד, אבל בבקשה, אל תבוא לישון איתי יותר."
"נבהלת בגלל שעמד לי?" צחק אורי ואפילו לא הסמיק. להיפך, אני זה שהסמקתי.
"כן, האמת שכן. אל תצחק אורי, בעיני אתה עדיין ילד ואתה מביך אותי כשאתה מתנהג ככה."
"אבל אני כבר מזמן לא ילד קטן טוליק, אני כמעט בן שש עשרה, אתה לא קולט את זה?"
"אני קולט, אני קולט, אבל בעיני תמיד תישאר קצת ילד. תגיד אורי... מה... איזה... אני מתכוון..." גמגמתי כמו עילג, השאלות שרציתי לשאול בערו לי בפה ולא יצאו החוצה. זה מעולם לא קרה לי איתו, תמיד היינו גלויים וכנים זה עם זה, איך זה שפתאום אני לא מצליח להתבטא?
אורי הביט בי מתלבט ומתחבט, חייך את החיוך המלגלג הזה שסיגל לעצמו מאז שנעשה גבוה יותר ממני, ולא ניסה לעזור.
"מה שאני מנסה לשאול זה אם אתה נמשך לגברים." הצלחתי לבסוף לפלוט. משום מה המילה הומו נתקעה בגרוני והייתי נאלץ להסתפק בתחליף.
"אני לא נמשך סתם לגברים, אני נמשך אליך טוליק."
לרגע קיוויתי שהוא לא מתכוון, שזו סתם בדיחה אווילית, אבל הוא לא חייך ומבטו היה רציני ומרוכז כל כך עד שידעתי שאם רק אושיט את ידי ואגע בו הוא ואני...
"אתה חייב לצאת עכשיו אורי, תראה כמה מאוחר, תפסיד את ההסעה."
"נו, אז? זה לא כל כך חשוב." מחה אורי.
"זה כן חשוב, הלימודים שלך מאוד חשובים. קדימה, צא, נדבר על הכול בערב." האצתי בו. הוא יצא בחוסר חשק, מפנה אלי מעבר לכתפו מבט עצוב לפני שהסתלק.
אחרי שהילד יצא גיליתי שמצחי שטוף זיעה. לא יכולתי לגעת בקפה, שפכתי אותו, הכנתי כריך מרושל ונסעתי לעבודה.
אני מלמד ספרות ותנ"ך בתיכון, ומעביר גם שיעורים בתושב"ע ובמחשבת ישראל. אני אוהב ללמד, ואני במיטבי כשאני מול כיתה. לצערי ככל שאני צובר יותר וותק כמורה ככה המערכת מנסה לדחוק אותי לתפקידי מנהלה שאמורים להיות קידום בשבילי, אבל מאמללים אותי ומשעממים אותי. למזלי בנימין בר ששת, מנהל בית הספר, הוא ידיד טוב שלי שיודע עלי כמעט הכול והוא מרשה לי, למרות מעמדי הבכיר והוותק שלי, להמשיך לעסוק בהוראה בלבד ופוטר אותי מלהיות מרכז מגמה.
בניגוד למריו בנימין מבין את חוסר השאפתנות שלי וטוען שהוא מקנא בי וגם הוא היה רוצה להגיע כמוני אל המנוחה והנחלה ולעסוק במה שהוא אוהב בלי להיטרד בשיקולי יוקרה, מעמד ושכר.
הגעתי לבית הספר ואצתי למשרדו. "בני, אתה זוכר שוויתרתי על שנת השבתון בשנה שעברה? יש סיכוי להתחרט ולקבל אותה שוב?"
"שוב לא, אבל אולי בשנה הבאה."
"בני, אני צריך אותה עכשיו."
בני הרים את ראשו מלוח המערכת הבית ספרי שמורכב מפיסות מגנט צבעוניות שהוא מזיז לפה ולשם לפי הצורך. כבר מזמן היה צריך למחשב את השיטה העתיקה הזו, אבל הוא מעדיף את זה ככה, ומה זה משנה? כל עוד הוא מפליא בארגון המורים בחדרי כתות ברחבי בית הספר ומלהטט בשעות לימוד, מועדי מבחנים ושיעורים וחיסורים לא צפויים של מורות צעירות בצורה שמשביעה את רצון כולם (חוץ מאשר של התלמידים הסרבנים שלנו) אז שימשיך לשחק עם המגנטים שלו.
"מה קרה אנטולי, למה נפלו פניך וסמקו לחייך?" שאל בבדיחות הדעת, ועם זאת בחן אותי במבט קפדני.
היה לי קשה לעמוד בפני המבט החודר הזה, קשה לי לשמור סוד בפניו, אבל ברור שאת מה שקורה (מה באמת קורה?) ביני לבין אורי אסור לי לגלות לאף אחד בעולם כולו, כולל אני עצמי, זה סוד כמוס ומביש.
"אני... אני... יש לי בעיות בבית. אני צריך... אני..." פתאום אני לא בטוח מה אני באמת צריך ואני צונח על הכסא מולו ומביט בו חסר ישע.
"איזה בעיות? מה קרה?"
"מריו נשמע מוזר בטלפון, אני חושב שאני צריך לנסוע לשם לברר מה קרה לו."
"היית צריך לנסוע איתו, אם אני הייתי נוסע לחו"ל לשנתיים אין מצב שאשתי לא הייתה מצטרפת." חזר בני על מה שאמר לי ברגע שסיפרתי לו שמריו נוסע. בזמנו ביטלתי את דבריו בטענה שאני לא יכול לעקור את אורי מביתו ויש לי את העבודה שלי, ומה לכל הרוחות יש לי לחפש בלונדון הקרה כשאני מאושר כל כך פה, בביתי.
"אולי צדקת והייתי צריך לנסוע איתו, עכשיו אני פוחד שכבר מאוחר מידי."
"עד כדי כך?" מתמלא בני דאגה וצער. מריו חביב עליו מאוד, ונעים לו להיות ידיד של זוג הומואים. זה גורם לו לחוש מודרני ורחב אופקים בלי להסתכן יותר מידי, ואולי אני סתם עוקצני והוא פשוט ידיד שמשתתף בצערי?
"אני לא יודע, כבר כמה זמן יש לי הרגשה לא טובה... הוא דוחה כל הזמן את הפגישה הבאה שלנו והבוקר הייתה לנו שיחת טלפון כל כך..." אני מחווה תנועת חוסר אונים בידי, מחפש מילים להסביר את נוראותה של השיחה האחרונה עם מריו כשהפעמון מצלצל פתאום, מזכיר לי שעלי להיות בכתה י"א עכשיו, ללמד שוב את עגנון.
אני נפרד מבני והולך לכיתה, מעביר את עצמי לטייס אוטומטי ומנסה לעבור בשלום את היום. זה קשה, ראשי טרוד בבעיית אורי, ליבי דואב את המרחק ממריו ודווקא היום מתקשרת כרמל, העובדת הסוציאלית של שוש, אימו של אורי.
היא מכוונת בדייקנות את מועד השיחה להפסקה של עשר ולכן אין לי תירוץ לא לשוחח אתה ומבשרת לי ששוש נמלכה סוף סוף בדעתה והחליטה, בעזרת הפסיכולוגית שלה, שהיא בשלה לפגוש את אורי.
"שוחחת איתו עליה?" דורשת כרמל לדעת בנועם תקיף של עובדות סוציאליות שיש להן פתרונות לכל בעיות החיים.
"כן, אבל הוא מתנגד. לדעתי הוא עדיין לא בשל לזה."
"זכותה לפגוש אותו אנטולי, אתם רק משפחה אומנת שלו." מתגנבת תוכחה רכה לקולה של כרמל. זה נכון, היא אמרה לנו עוד אז שהוא רק פיקדון אצלנו, חזרה והסבירה שאימו לא ויתרה עליו וזכותה לפגוש בו, אבל אני התעלמתי ועכשיו חוזרת בעלת הפיקדון לדרוש אותו וכל סמכותה של המדינה ושל החוק והטבע עומדים מאחוריה וכנראה שהם צודקים ואני טועה.
עובדה, ראית מה קורה כשמגדלים ילד אצל הומואים.
"הוא כמעט בן שש עשרה כרמל, אני לא יכול לקחת אותו בכוח." מתגנבת נימת הצטדקות מאוסה לתוך קולי. הלוואי ויכולתי למחוק אותה, אבל היא כבר נזרקה לחלל האוויר ואת הנעשה אין להשיב.
"לא, כמובן שלא, אבל בכל זאת, אתה מהווה דמות סמכותית בחייו, אין לך השפעה עליו?" מתעלמת כרמל מהיתרון שלה עלי ומפצירה בי ברוך לשתף פעולה איתה ועם אימא שלו ועם החוק הקובע שהילד שייך לאישה שילדה אותו ויש לה זכויות עליו בלי שום קשר למה שעוללה לו אחרי הלידה.
"זה לא שאין לי שום השפעה עליו, בדרך כלל כן, הוא הולך לבית ספר כשאני אומר לו, ואפילו מסדר לפעמים, קצת, את החדר שלו, אבל בנושא של אימא שלו הוא מאוד עיקש. אולי היא תסתפק בשיחת טלפון?"
"לא יודעת, זה לא מקובל, אני צריכה לחשוב על זה." מתאכזבת כרמל מחוסר שיתוף הפעולה שלי.
"אולי מכתב? שתכתוב לו למה הוא אמור להיפגש עם אישה שאמללה את חייו והתאכזרה אליו בשש השנים הראשונות של חייו." אני מנסה עוד דרך להתחמק ממנה, מהאישה הכועסת הרעה והתוקפנית הזו שהפחידה אותי כל כך בזמנו.
כרמל מבינה ומנסה להרגיע ולמשוך אותי לצידה, הצד של האימא שחזרה בתשובה ורוצה להתאחד עם בנה. "אני יודעת שאתה כועס עליה, אבל תזכור שהיא הייתה מאוד אומללה וחולה אז ולא הבינה מה היא עושה."
"אני יותר פוחד מכועס, היא הייתה מאוד תוקפנית ואכזרית כלפי שנינו ואורי נמצא בשלב מאוד רגיש של חייו... בשביל מה היא מנסה להידחף לו שוב לחיים?"
"היא השתנתה מאוד, היא אדם אחר עכשיו וחשוב לה ליצור איתו קשר, לנסות לתקן, למה לא מגיע לה סיכוי לבקש לפחות סליחה ולהסביר? לכל אחד מגיע, אז למה לה לא?"
אני שותק והיא אומרת שמכתב נשמע לה רעיון לא רע והיא תדבר עם שוש ותחזור אלי וסוגרת.
לעזאזל, למה היא הייתה צריכה להתקשר דווקא היום? למה אני צריך להחליט לבד, בלי מריו, מה אני עושה עם אורי ומה יהיה איתי?חזרתי הביתה מדוכדך ופזור נפש וכמעט ששכחתי – נזכרתי שנייה לפני שחלפתי על פני הסופר - שצריך לעשות קניות כי כבר נגמר החלב, ואין מיונז ו... נעצרתי, בוהה מול מדף דברי החלב, מנסה להיזכר אם צריך לקנות חמאה, או קוטג'? ופתאום נתקפתי פחד נורא. מה אני אעשה אם מריו ייפרד ממני? איך אני אצליח להסתדר בכוחות עצמי? המשכורת שלי היא באמת בדיחה ויש לנו כל כך הרבה הוצאות, מה אני אעשה לבדי?
"אתה בסדר טוליק?" שאלה אותי טניה הקופאית, "אתה מרגיש טוב?"
"לא כל כך. אני חושב שחטפתי איזה וירוס או משהו."
"כן, כולם חולים עכשיו, ככה זה בחורף. לך הביתה, תעשה מקלחת חמה, תשתה תה עם דבש ותהיה בריא." חייכה אלי חיוך טוב וחם.
"כן, זה באמת מה שאני אעשה." הבטחתי, "תודה טניצ'קה."
הגעתי הביתה בשארית כוחותיי. אורי כבר היה בבית, סגור בחדרו, שומע מוזיקה בקולי קולות. מעבר לדלת נשמע רעש של בסים ויללות גיטרה צורמנית. ברור שמצב רוחו היה עכור וקודר כשלי.
לא היה לי כוח להתמודד עם זה כעת. עשיתי מקלחת חמה, התעטפתי בפיז'מת פלנל והתכרבלתי בפוך.
אולי אני באמת חולה, למה לא עשיתי חיסון נגד שפעת? מורה שיושב כל יום בכיתה עם ארבעים תלמידים שכל אחד מהם נושא איתו וירוסים וחיידקים מהבית חייב לדאוג לעצמו קצת יותר טוב, נזפתי בעצמי. נכון, אני לא מתעטש ואין לי חום, אבל אין ספק שהכאב הזה בחזה, והמועקה הזו שמתחילה בבטן ומכבידה על הרגליים, הידיים והנשמה היא סימן בדוק למחלה.
אורי פתח את הדלת והציץ אלי. "חזרת? למה אתה במיטה?"
"אני חולה אוריל'ה. אתה יכול להכין לי תה?"
"עם דבש ולימון ועוגה בצד?"
"בלי עוגה. רק תה במאג הגדול שלי."
הוא חזר מהר עם התה המהביל, הניח אותו לצד מיטתי ונשכב לידי על השמיכה. "אתה עוד כועס עלי?"
"לא כועס. מה פתאום? בכלל לא כעסתי חמוד."
"אני חמוד?" הפציע חיוך על פניו.
"בטח. תמיד היית ותמיד תהיה, אבל..."
"כן, אבל... חמוד אבל ילד." מתגנבת מרירות בוגרת לקולו.
"אורי, כרמל התקשרה אלי היום. אתה זוכר אותה?"
"כן, כרמל, העובדת הסוציאלית הקרצייה של שוש."
"היא לא קרצייה, היא אישה מאוד נחמדה שמנסה לעזור לך ולשוש שהיא גם אימא שלך אם שכחת."
"אני מנסה לשכוח ואתה מפריע."
"שוש השתנתה מאוד, היא כבר לא שותה ולא אלימה והיא רוצה..."
"לא." נדרך הלוחם העומד על נפשו בתוכו, "לא מוחלט."
"אורי, בבקשה. היא רק רוצה לדבר אתך." אני פונה אליו, מביט בפניו שבגרו כל כך לאחרונה, ורואה בקושי את הילד שהוא היה פעם מציץ אלי מבעד לתווים הקשים של פני הכמעט גבר שהוא עכשיו.
"לא. אין לי מה להגיד לה." הוא עונה בקול חמור, "וזה סופי." ופתאום הוא עלי, גופו לוכד אותי, כולא אותי בכוח מתחת לשמיכה החמה, פיו על פי, שיניו מכאיבות לשפתי, ידיו, חזקות להדהים, מהדקות את ידי למזרן. אברו, גדול וקשוח, לוחץ על בטני.
אני מתלבט מתחתיו, מפנה את ראשי לכאן ולכאן בניסיון נואש להימלט מפיו הלח והתובעני, תקוף אימה שלא ידעתי כמוה מאז התחבאתי עם אורי בחדר השינה הקטן והטחוב של הדירה הישנה, מקשיב חסר אונים לשוש בועטת בדלת וצורחת קללות איומות בקולי קולות, מאיימת על חיי שנינו, מבטיחה לנו אלף מיתות משונות.
המאבק שלי כנגדו מעורר רחמים בעליבותו, הוא חזק מידי בשבילי, כוחי הולך ודל, עוד רגע ימשוך מעלי את השמיכה המפרידה בין גופי לגופו ו...
קול קשקוש של מפתח בדלת. שנינו קופאים, מאזינים, ואז קולו של מריו מתרונן במבטא הארגנטינאי הקל והנעים שלו, "טוליק? אורי? איפה אתם? חזרתי הביתה."
