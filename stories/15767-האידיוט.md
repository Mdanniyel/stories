---
id: 15767
title: "האידיוט"
author: "רון בלו"
author_id: 1562
date: "2009-12-16"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15767"
---

# האידיוט

"קו גבול דק ביותר מפריד בין אומץ לב לטיפשות"



האידיוט הוא אני  בסופו של יום

לומר ולכתוב ולעשות את הדברים נכונים

מבלי להבין את משמעותם במובן העמוק והגרעיני ביותר

אלא מתוך חיקוי אלטרואיסטי

של קוף אחרי בנאדם

או שחקן בהצגה שאיש לא רואה

וכך לעשות מעצמך שוטה

מושא לבוז וללעג ולבדידות



האידיוט הוא אני  בסופו של דבר

לומר את האמת (שלך) מבלי להאמין בה

מבלי להיות נאמן לה

מבלי להיות מוכן לשלם את המחיר עליה

וכך אתה יוצא כשקרן ובוגד

וכך אתה מאבד את האמת שלך

בסבך של שקרים וחצי אמיתות

ונישאר בור ונבער באי ידיעה מתמדת



בעולמך השמש לעולם תהיה מוסתרת על ידי העננים

עוד אין לך אומץ להביט באור

צל וצללים הם מקום מבטחך

ורק אור הכוכבים והלבנה

מרגיעים את נשימותיך

האידיוט הוא אני  ללא ספק

ככה זה כשחיים בטפל...
