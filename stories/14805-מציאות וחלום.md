---
id: 14805
title: "מציאות וחלום"
author: "אבודה"
author_id: 1115
date: "2008-05-28"
category: "האהבה שנגמרה"
tags: ['אהבה', 'סיפורי אהבה', 'האהבה שנגמרה']
prev_chapter_id: None
next_chapter_id: None
original_url: "http://gogay.co.il/story.php?id=14805"
---

# מציאות וחלום

המציאות שלי היום עצובה, ריקה וחשוכה.

עד לא מזמן את היית המציאות שלי, את היית הסיבה שאני קמה בבוקר, את היית האושר וכמובן אהובתי.

התעוררתי בוקר אחד מחלום יפה לתוך סיוט מתמשך. "אני צריכה זמן לעצמי, אני מבולבלת ואני לא יודעת מה אני רוצה." זה מה שטענת.

לא חשבתי שהיום הזה יגיע לעולם, הייתי כל כך בטוחה באהבה שלנו, בטוחה שלעולם לא תעזבי אותי כמו שעזבת. 

הסיוט ממשיך... כנראה שהייתי האחרונה לדעת, נתת למישהי אחרת לבלבל אותך, למישהי אחרת להיכנס ללב שלך ונורא מכל נתת למישהי לנשק אותך בזמן שאת שלי ואני שלך. בגדת בי.

את חיי הקרבתי למענך, נתתי לך את ליבי על מגש של כסף והבטחת לי שתמיד תגני עליו.

אנחנו חודש אחרי, את המשכת הלאה עם הבחורה ואתם ביחד עכשיו, אני נשארתי עם עצמי אבל בעיקר עם כל כך הרבה סימני שאלה.

מה עשיתי שגרם לך ללכת למישהי אחרת?, איך עזבת אותי לבד אחרי שהבטחנו אחת לשנייה לנצח?,

ואיך זה שאת לא אוהבת אותי כמו שאני אוהבת אותך?.

הכאב שמלווה אותי כל שניה ביממה, הכאב שאוכל אותי לאט לאט מבפנים יותר ויותר.

אין מדד של זמן באהבה ומייד ידענו שאנחנו מאוהבות אחת בשנייה, הלכנו לפי הלב והגשמנו את החלומות שלנו ביחד. השכרנו דירה והתחלנו בחיים משותפים.

החיים המשותפים הסתיימו. כל אחת פנתה לדרך חדשה. אני לא רוצה בדרך חדשה, עוד לא מיציתי אותך עוד לא הספקתי לתת לך את כל האהבה שבי אלייך.

טענתי שלכל אחד מגיע הזדמנות שניה ורציתי לתת לך אותה. כמעט קיבלת אותה, כמעט.... 

אבל בסוף ויתרת. ויתרת עלינו ושכחת את כל ההבטחות, שכחת את האהבה שלנו. 

ירקת לי בפנים, זלזלת בי יותר מכולם והכנסת אותי לרשימה שלך. סימנת וי ואני בעבר.

נרדמת כל לילה עם טעם מלוח בפה של הדמעות, חולמת אותך איתי. מרגישה איך את מקרבת אותי אלייך ואומרת לי שהכל חלום ושאת שלי ואיתי לנצח. לא רוצה להתעורר לעולם, לא רוצה לכאוב יותר.

מהחלום אני קמה למציאות. מההרגל מסתובבת לצד שלך במיטה ומקווה שאולי את שם, מקווה שאולי את ישנה יחד איתי. הלוואי והיית לידי כשאני קמה בבוקר, להסתובב אלייך ולחבק חזק. לנשק את שפתייך היפות, ללטף את מצחך ולהמשיך לישון קרובה אליך.

גם זה היה חלום ואני מתעוררת לבד. ממשיכה את היום שלי לבד. 

בתוך כל המציאות הזו הלכתי לאיבוד ואני כבר לא יודעת מי אני, לא מצליחה למצוא את הבחורה שאני מכירה, הבחורה שמחייכת, הבחורה הבוגרת והרצינית. עכשיו אני רק ילדה אבודה שהשאירו אותה לבד.

כל כך רוצה לראות אותך וכלכך מפחדת לראות אותך.

אוהבת אותך יותר מהכול, הלב שלי נעול אצלך, מקווה יום אחד להתעורר מהחלום ולקום למציאות אחרת. מציאות שבו הרגש מתנתק ושהכאב ייעלם. אבל עד אז אני שלך, אני פה. את יודעת איפה אני אבל אני לא יודעת איפה את. ועד אז אני אמשיך לחלום אותך ואמשיך להתעורר למציאות, שאני כבר לא אראה אותך יותר. אני אמשיך לשיר לך את כל השירים היפים ובמיוחד את השיר שאני שרה לך עכשיו בלב שלי...

"Longer than there have been fishes in the ocean

Higher than any bird ever flew

Longer than there have been stars up in the heaven

I've been in love with you

I am in love with you"

יפה שלי,חיים שלי, אהובתי. להתראות.
