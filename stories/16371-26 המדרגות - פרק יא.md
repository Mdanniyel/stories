---
id: 16371
title: "26 המדרגות - פרק יא"
author: "story4u"
author_id: 1726
date: "2011-05-01"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16368
next_chapter_id: 16376
original_url: "http://gogay.co.il/story.php?id=16371"
---

# 26 המדרגות - פרק יא

היא התנגשה בעוצמה באינדיאנית היפה שלה. המשקה של רונית נשפך על הסטרפלס האדום של נילי, מכתים את רצועות הזהב ומכנסיה הקצרצרים-הכחולים שזורים כוכבי כסף, חבורה קלה החלה להתהוות על מצחה של האינדיאנית. נילי הייתה בהלם רב שלא הצליחה לדבר. 

"שיואוו אני מצטערת לא שמתי לב לאן אני הולכת, את בסדר?" שאלה האינדיאנית את נילי תוך כדי שהיא משפשפת את מצחה. 

"כן, אני בסדר." מלמלה נילי. 

"בואי," אמרה רונית, "שפכתי את כל הוודקה רד בול עלייך." רונית משכה את נילי לכיוון השירותים כשהיא אוחזת בידה, ליבה של נילי הלם בטירוף וכפות ידיה החלו להזיע, היא רצתה לנגב אותן אך לא רצתה להרפות מאחיזתה באינדיאנית, היא הרגישה רטיבות חמימה ונעימה מתפשטת בכל אברי גופה ובעיקר בתחתוניה.

רונית פילסה בבטחה את דרכן בין מדונה, רובין הוד, ג'ירפה, הארי פוטר ומעטפת נפץ, בעוד נילי מפנטזת על שתיהן בשירותים, היא ראתה עצמה מצמידה אותה לכיור השירותים פורמת באיטיות את שמלתה, מרפרפת בעדינות בלשונה על כל חלקי גופה, מתחילה ברגליה הארוכות והשזופות, עולה אט-אט לבטנה החלקה במעגלים ארוכים, נושכת בהתגרות את שדייה, משם לצווארה החשוף, אל שפתיה הפעורות מתשוקה כבושה ואז חודרת אליה בעוצמה רבה באצבעותיה ובלשונה, שותה אותה עוד ועוד, מדמיינת את אנקותיה ותחינותיה, קוראת לה שלא תפסיק לעולם.


כאשר הגיעו לשירותים השתרך לו תור ארוך, נילי מצאה עצמה עומדת נבוכה מול רונית, היא הרגישה שהפשיטה אותה במבטה, שכבר נגעה בה, חיללה אותה, היא הרגישה נסערת, מובכת ורטובה עד כלות. 

"אז מה, את באה לפה הרבה?" שמעה את רונית אומרת בצחקוק קל. 

"מה?" שאלה נילי, מסוחררת מהבילוי הדמיוני שלהן בשירותים. "אה.." אמרה לבסוף כשהבינה את הבדיחה. 

"אגב, נעים מאד רונית, או בקיצור קטסטרופה." 

"נעים מאד נילי. אני כל כך מצטערת על הסיבוב הטיפשי שעשיתי." 

"שטויות, בסך הכול באמפ קטן," השיבה רונית בחיוך, "אני כל היום נתקלת בדברים, חברה שלי אומרת שאני קטסטרופה מהלכת על שתיים." 

'לדעתי את מדהימה!' חשבה נילי בליבה. "איך הראש שלך?" שאלה. 

"בסדר גמור, תראי בעצמך." נילי התאפקה בקושי לא לנשק את החבורה הקטנה שעל מצחה. 

"יש לך נפיחות קלה... אני ממש מצטערת." 

"שטויות, נכנס לנקות אותך מהרד בול ואז נלך לבר לבקש קצת קרח ואולי עוד רד בול בשבילי." 'היא מתחילה איתי, נדמה לי שהיא מתחילה איתי.' ליבה של נילי החל לרקוד ולנתר.
