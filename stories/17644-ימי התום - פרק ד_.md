---
id: 17644
title: "ימי התום - פרק ד'"
author: "אודיגו"
author_id: 1734
date: "2014-01-23"
category: "אהבת גברים"
tags: ['אהבה וזוגיות']
prev_chapter_id: 17547
next_chapter_id: 17645
original_url: "http://gogay.co.il/story.php?id=17644"
---

# ימי התום - פרק ד'

אחרי שחשבתי כל הבוקר ושקלתי את הבעיה מכל צדדיה הבנתי שאני לא מסוגל לדבר עם אבא על חיי המין שלו, פשוט אין לי די אומץ, והחלטתי לבסוף להתקשר לתום ולא לאבא.
חיכיתי עד הצהרים כדי להיות בטוח שהוא כבר ער והתקשרתי לנייד שלו. הוא ענה לי בלהיטות מחניפה ונשמע שמח ואפילו אסיר תודה. "גילי, איזה כיף לשמוע ממך סוף סוף, אתה מתגעגע אלי?" חקר.
"אה... אני... תשמע תום, רציתי לדעת..." קולו הצעיר והנלהב עורר בי זיכרונות מהסוג שגרמו לזין שלי להזדקר בתוך תחתוניי, "אני צריך לדבר אתך על משהו חשוב, יש מצב שניפגש?"
"בטח, למה שלא תבוא עכשיו? אני לבד בבית, ההורים יחזרו רק בערב."
"אני לא יודע אם זה רעיון כל כך טוב, אולי ניפגש בבית קפה או משהו?"
"אה..." הצליח תום לדחוס להברה הקטנה הזו מטען כבד של אכזבה, "אתה לא רוצה שנהיה לבד, רק אני ואתה, כמו שהיינו פעם, לפני שזרקת אותי?"
"זרקתי אותך? באיזה סרט אתה חי תום? הרי הסברתי לך שיש לי בן זוג שאני אוהב מאוד וש..."
"אל תכעס עלי!" התרגז תום, "לא רוצה, בלי טובות, יש עוד גברים בעולם."
"אני יודע, אבא שלי למשל. תגיד לי, אתה נורמאלי? מה אתה מתעסק איתו? הוא חי כבר עשרים שנה עם החבר שלו ואתה פתאום נדחף, מה יש לך לחפש אצלו?"
"מה אכפת לך? ושתדע לך שאבא שלך גבר פי אלף יותר ממך."
"תום!" הרעמתי עליו בקולי, נרגז כמו שלא הייתי מימי, "תפסיק עם זה מיד."
"למה, אתה מקנא?" התגרה בי תום, "אבא שלך גבר מדהים, ולעדי לא אכפת, אתה חושב שהוא לא מזיין מהצד?"
"אני בטוח שלא, וחוץ מזה זה לא עסקי, וגם לא עסקך, תתעסק עם בחורים בגילך ותפסיק להיות שרמוטה."
"שרמוטה, אני? אם אני שרמוטה אז מה אתה? לא הכרחתי אותך לעשות כלום גילי, וגם את מיכה לא, ואל תשלח אותי לילדים בגילי, אני רוצה גברים רציניים, ואתם בדיוק הטיפוס שלי, למרות שתדע לך שמה שאבא שלך כבר שכח אתה עוד לא למדת. אולי תלך לקבל אצלו שיעורים בסקס?"
גל של בחילה וגועל עלה בגרוני, "אולי תלך להזדיין?"
"בכיף, אז מתי אתה בא?" צחקק תום.
רועד מרוב כעס וחרמנות בלתי נשלטת טרקתי את הטלפון, ובניגוד מוחלט לשיקול דעתי ולהגיוני הטוב הודעתי למזכירה שאני מרגיש לא טוב, ואני חייב ללכת הביתה לנוח, ונסעתי לתום.
הוא פתח לי את הדלת, חיוך ניצחון מרוח על פניו, לבוש רק תחתונים זעירים, והתנפל עלי בלהיטות. במשך החודש שלא הייתי איתו הוא נעשה שרירי ורזה יותר בגלל אימוני הכושר שעשה באדיקות, ודי מהר הסתבר לי גם שתום הצעיר איבד את תמימותו המתוקה ונעשה מיומן הרבה יותר במיטה. טכניקת המציצה שלו השתפרה מאוד, והחור הבתולי שלו התרחב ונעשה גמיש וקל לחדירה. הסקס איתו היה מענג ביותר, אבל התגעגעתי לתום של פעם שהיה עדין, הססן וביישן מעט, והתאבלתי על בתוליותו הנוגעת ללב שהתפוגגה לתמיד.
"הקדימו לי את הגיוס." סיפר לי בגאווה אחרי שסיימנו, "אני הולך לבקו"ם בעוד שבועיים, מזל שהצלחתי לשנות את מועד הטיסה שלי לכרתים."
"איזה טיסה לכרתים?"
"אני טס עם כמה חברים לטיול של לפני גיוס, אנחנו טסים מחר ונבלה שם שבוע, ואחר כך אני נפגש עם ההורים בלונדון, הם רוצים לפנק אותי קצת, ומשם ישר ללשכת הגיוס. מיכה קצת התאכזב שסיפרתי לו, אבל יהיו גם חופשות מהצבא ורגילות..." הוא גיחך, "אם תהיה נחמד אלי יש מצב שאני אצליח לשלב גם אותך בלו"ז שלי."
גל של קבס ממנו ומעצמי עלה בגרוני, "תום די... תשתוק, אני הולך." קפצתי ממיטתו, התלבשתי וברחתי משם כשקול צחוקו המלגלג רודף אחרי.
כמה ימים אחר כך אבא התקשר אלי, נשמע עצוב ועייף, ושאל מה שלומי ומה חדש ולמה לא רואים אותי יותר.
"אני בסדר גמור, ואתה?"
"ככה, האמת, לא משהו."
"אתה רוצה שנבוא לבקר אצלך?"
"עדיף שאני אבוא לבקר אצלכם, נורא הפוך אצלי ואין לי כלום במקרר."
"הפוך אצלכם? מה הבעיה עם עדי?" התפלאתי.
אבא שתק שתיקה שנעשתה מעיקה ככל שהתמשכה, ואחר כך אמר שאין יותר עדי, וסגר.
"אבא ועדי נפרדו." בישרתי לטל.
"לא יכול להיות, זו סתם מריבה קטנה, אני בטוח שהם יתפייסו עוד מעט." התעקש טל לשמור על אופטימיות, "בוא נלך לראות מה שלומו."
"לא צריך, הוא בדרך לכאן."
אבא הגיע אחרי כרבע שעה, נראה כאילו קם זה עתה משבעה - פרוע ולא מגולח, מקומט ועצוב.
"מה קרה?" חיבקתי אותו, משהו שעשיתי לעיתים רחוקות מאוד.
"עדי עזב אותי." השיב אבא והתיישב באיטיות של קשיש שביר.
"מה קרה, רבתם? זה קורה, הוא בטח יירגע בעוד כמה ימים ויחזור."
אבא נהם משהו באי רצון, ושאל אם יש לנו משהו לשתות.
"תה או קפה?" שאל טל.
"אל תבלבל את המוח, תביא משהו שמתאים לגבר." גער אבא.
טל הביא בירה, ואחרי שאבא הזעים אליו את פניו נכנע והביא גם וודקה שאבא ערבב בבירה ושתה עד שהשתכר ונרדם.
בכוחות משותפים השכבנו אותו על הספה, חלצנו את נעליו, כיסינו אותו והלכנו לישון.למחרת בבוקר מצאתי אותו יושב במטבח ושותה קפה, הבעת הייסורים שעל פניו הבהירה בלי מילים שהוא מרגיש נורא.
"הראש?" שאלתי, מקפיד לדבר בטון אוהד וחרישי.
הוא גנח, "חבל שנתתם לי לערבב וודקה עם בירה."
"אבל זה מה שרצית, התעקשת."
"כן, זו הייתה טעות, אתה יודע מי לימד אותי לערבב וודקה עם בירה? עדי." הוא נאנח, "נו, טוב, אלה החיים, אני צריך לזכור שאין יותר עדי."
"אבא, מה זה השטויות האלה אין יותר עדי? אפשר לחשוב שהוא מת חס וחלילה, למה אתה מדבר ככה, מה קרה?"
אבא לגם מעט מהקפה והעווה את פניו בסלידה, "הוא בגד בי בצורה איומה, בגידה שאי אפשר לסלוח עליה, זהו, זה נגמר."
"הוא בגד בך? וואלה! ומה שאתה עשית עם תום ועם אלוהים יודע עוד כמה אחרים זו לא בגידה?"
אבא הניח בזהירות את ספל הקפה על השולחן וסקר אותי בפליאה, "אני לא מבין איך יצאת דפוק כזה? זה בטח בגלל הגנים שירשת מהצד של האימא הפולנייה שלך."
"אני דפוק? קודם בגדת באימא ועכשיו אתה בוגד בעדי המסכן שעשרים שנה עושה הכל רק בשביל שתהיה מרוצה, ואני הדפוק?"
"עושה הכל רק בשביל שאני אהיה מרוצה? כן, ממש." התעקם פיו של אבא בבוז, "אני אולי זיינתי קצת מהצד, אבל תמיד חזרתי הביתה, אליו, והוא... עזוב, אני לא מסוגל לדבר על זה."
"לדבר על מה? מה הוא עשה?"
אבא קם, נשא בזהירות את הספל הריק למחצה לכיור והניח אותו בתוכו בעדינות, מקפיד לא להרעיש. "אתה רוצה לדעת מה הוא עשה? מה שהדביל הזה, הבחור הזה שעזבתי בשבילו את המשפחה שלי עשה זה למצוא לו איזה רווקה מתבגרת עם שעון ביולוגי מתקתק, לפתות אותה ולהכניס אותה להיריון, ועכשיו הוא מתכנן להתחתן איתה ולגדל איתה את הילד." אמר חרש בקול זועם כשגבו מופנה אלי כך שלא הצלחתי להבחין בהבעת פניו.
"עם בחורה? אתה רציני? עדי הולך להתחתן?" נדהמתי.
"מי הולך להתחתן?" שאל טל שנכנס באותו רגע למטבח, עליז וטוב לב כמו תמיד בבקרים.
"עדי של אבא." השבתי לאיטי, עדיין המום מהבשורה.
אבא נאנק, "יש לי בחילה, אני הולך להקיא." פלט בקול חנוק ורץ לשירותים.
"מיכה ועדי הולכים להתחתן?" התבלבל טל, והביט בי, תוהה.
"לא טל, עדי הכניס מישהי להיריון והוא הולך להתחתן איתה, ואבא... אבא מקיא את הנשמה בשירותים שלנו, אל תיתן לו יותר לשתות בירה עם וודקה."
"אבל הוא ביקש." מחה טל, "מה רצית, שאני אגיד לו לא?" התמרמר והתיישב פתאום, "אני חייב קפה, ולעזאזל הדיאטה, אני בסוג של הלם, תוסיף לי גם סוכר."
הכנתי לו קפה עם סוכר, ואחרי שנמלכתי בדעתי הכנתי עוד כוס לעצמי, ממתיק אותה בשתי כפיות סוכר. לגמנו מהורהרים את הקפה, ממתינים לאבא שיסיים את ענייניו בשירותים ויחזור אלינו.
שמענו אותו משתעל ומקיא, שוטף את פניו, נתקף שוב שיעול ומקיא עוד קצת, מוריד את המים ופותח את הברז. המים זרמו בכיור ושנינו המתנו שהוא יסגור אותם, אבל לפתע נשמע קול חבטה עמומה, מחרידה, ואז השתרר שקט נורא שקול המים הזורמים בכיור רק הדגיש אותו.
לקח לנו שבריר שנייה להתעשת ולרוץ למקלחת. אבא שכב על הרצפה, מעולף, דם קולח ממצחו שנפגע מהכיור.
"מיכה!" צעק טל בבהלה, עד שנזכר שהוא חובש קרבי וכרע על ברכיו ליד אבא, ממשש את הדופק שלו ביד אחת, וסוטר קלות על לחיו בידו השנייה.
"הוא.... הוא מת?" לחשתי, רועד.
"אף אחד לא מת." השיב טל בקול סמכותי שמעולם לא שמעתי קודם יוצא מפיו, "ותפסיק לעמוד פה כמו גולם, תסגור את הברז ותתקשר מהר למגן דוד אדום." פקד עלי, אחז בראשו של אבא, הרים את סנטרו כלפי מעלה ופתח את פיו, "נו, זוז כבר גילי, מהר, תתקשר מאה ואחת ותזעיק אותם." הורה לי, רכן מעליו והתחיל להנשים אותו.
הקשיחות המעשית בקולו הוציאה אותי מההלם. התקשרתי מהר למגן דוד אדום שלהכעיס נשארו קרי מזג. המוקדן הצעיר ביקש ממני להירגע, ושאל מה הכתובת המדויקת, ומה מצבו של הנפגע.
"לא יודע, הוא התעלף, החבר שלי מנשים אותו, יורד לו דם מהראש ו... ו... לא יודע, בואו מהר, בבקשה."
תוך כמה דקות שנדמו כשעות הגיע אמבולנס מהבהב ומרעיש, וחנה על המדרכה בחנייה לא חוקית. שני בחורים עם וסטים כתומים זוהרים נושאים אלונקה מתקפלת דהרו מתוכו והסתערו לדירתנו. הם הזיזו בעדינות את טל הצידה, והוא פינה להם את מקומו בעודו פולט לעברם זרם של דיווחים רפואיים שלא היה לי מושג שהוא מכיר. השניים הניחו את אבא החיוור והדומם על אלונקה, ותקעו לפיו מין מכשיר שחור משונה.
"מה הם עושים לו?" נרעשתי ונצמדתי אל טל.
"זה אמבו." הסביר לי טל, "הם מנשימים אותו." הסביר ואחז במרפקי, "בוא ניסע אחרי האמבולנס."
נסענו אחריו, אני המום ורועד, וטל נוהג, כשהוא קר רוח ורגוע. נזכרתי להתקשר לעדי רק אחרי שבמיון הסבירו לנו שלאבא היה התקף לב בינוני, ושהוא יהיה בסדר בזכות טל שהגיב בזריזות ובתבונה והתחיל להנשים אותו מיד.
"אם כבר לקבל התקף לב אז עדיף שיהיה חובש בבית." חייך הרופא אל טל, הבטיח שאחרי אחרי ניתוח המעקפים אבא ירגיש יותר טוב, ושילח אותנו מעל פניו.
