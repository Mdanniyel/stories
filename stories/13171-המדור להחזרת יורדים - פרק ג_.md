---
id: 13171
title: "המדור להחזרת יורדים - פרק ג'"
author: "פפיון"
author_id: 1065
date: "2006-08-06"
category: "אירוטיקה גברית"
tags: ['סיפורי אירוטיקה', 'אירוטיקה גברית']
prev_chapter_id: 11379
next_chapter_id: 13491
original_url: "http://gogay.co.il/story.php?id=13171"
---

# המדור להחזרת יורדים - פרק ג'

חלומות בלי הקיץ

***אולי זה נדמה לי,אני לא בטוח.נדמה ששמעתי,את קולך - בא מן המרחב...**רחל שפירא.*

היה זה סופו של חודש ינואר ניו זילנדי טיפוסי. שמי הערב הבהירים לא נטו להתכהות מהר מדי, כאשר באופק נתגלתה הצללית של הבקתה המיוחלת. רחש פעיות הכבשים הרחוקות נעלם לאיטו במרחק, ודומיה חסרת פשר עטפה את האחו הירוק באחיזה איתנה.
יותם דחף את דלת העץ פנימה, הציר הביע מחאה שקטה עת נכנע ללחץ. טרם עטפה חשיכה את הבקתה נטולת החלונות, הספיק יותם להדליק את העששית ולגלות שהוא לבדו וכל מרחבי האלוהים נתונים לחסדיו. עברו עשר שניות עד שיותם נשאר עירום כביום היוולדו. קשה להניח שאז הוא היה יפה כל כך. בגיל 23, אחרי כמה שנים באחת מיחידות הפשיטה המובחרות, קיבל גופו צבע מוקה כהה, וכל שריר ורקמה בו היו משורטטים כך שיכול היה לשמש דוגמה לשיעורי אנטומיה בבית הספר לרפואה שאליו התקבל, אי שם בצפון הקמפוס של אוניברסיטת תל אביב.
יותם מצא את פינת ה"מקלחת". דוד מים תלוי גבוה, שאם אתה ממלא אותו... אתם כבר מבינים... הוא לקח את השמפו של הבית. אותו ריח שהוא שומר לאירועים מיוחדים. הריח שהיה אהוב על ירון. יותם הבליע דמעה אבל זכר שהבטיח לעצמו להיות חזק. הטיול הזה גם בשביל ירון. והם היו אמורים להיות פה ביחד. גם המסלול הזה נרשם על שם שניהם, ולכן הוא זכה לטייל בו לבדו. זכייה שלא הייתה כל כך משמחת.
הכוכבים שזרחו ללא הפרעה למעלה נתנו לעורו של יותם גוון כסוף, מהפנט. המים שזרמו מעדנות על גופו שיוו לו צורה של סלע חושני במרכז מפל, יצוק כגרניט וחזק כמוהו. המחשבה היחידה שהבליחה בראשו של יותם באותו רגע הייתה: "אח, ירון היה יושב שעות עכשיו ומסתכל עליי.. אחר כך הוא היה מלטף אותי כשהמים נוזלים על שנינו, וידיו העדינות מקפצות על גופי כמו היו פורטות על הגיטרה שלו, יוצרות מנגינה משלהן"...
יותם סיבן את עצמו, מקשת את גבו החסון מטה, ידיו מקרצפות אבק של יומיים מקרסוליו, הלאה לשוקיים ולירכיים המושלמים, מתעכבות מעט אתם יודעים איפה, והלאה, לבטן המוצקה והשטוחה... יותם יכול היה לשמוע את ירון מצחקק: "כמה חדרי כושר בת"א ישלמו לך שתתאמן שם, שרק יחשבו שהשמיניות האלו באו מהם"... כשהוא מסבן את החזה העדין ואת פטמותיו, מוחו התרוקן מכל מחשבה, וכשסיים לנקות את פניו העדינים והיפים, נגלה מראהו של בחור ששירים נכתבים עליו. כל כך עדין, אך בה בעת גברי, קשוח אך ביישן, צנוע אך עז מבט. ירון תמיד אמר שהוא נעשה לפי הזמנה ולאחר מכן שברו את התבנית... זאת הייתה הבדיחה הפרטית שלהם...
יותם הרגיש איך השינה כובשת אותו, הוא ניגב עצמו ומצא עצמו במיטה הרחבה במרכז הבקתה, ובטרם הספיק להתכסות בשמיכה שהוא שומר מגיל 8, נסגרו עפעפיו, מכסים תחתיהם את עיניו האפורות...

***

השמיכה הדקיקה כאילו עזבה מאליה את גופו המנומנם...
ידיים ללא פנים החלו לטייל על גופו, גורמות לעורו להצטמרר בעונג חרישי.
האצבעות עברו כמכחול עדין על כל תווי גופו... החל מכפות רגליו, ירכיו ושוקיו השריריים, נוגעות לא נוגעות באשכים התפוחים... מאגפות את המגדל שהחל להיבנות שם במרכז, מלטפות את הבטן הקשוחה, יורדות לצידי הגוף, עולות חזרה לחזה, והכול בתנועות מעגליות, כשהאצבעות נוגעות-לא נוגעות בעור המשתוקק למגע... משם, לצוואר שהתארך כאילו מעצמו, לפנים, לאוזניים, מרפפות על העיניים העצומות, מענגות את השפתיים...
יד אחת החלה ללטף באותו הזמן בתנועות מעגליות את האשכים, גורמות לאיבר היפיפה להזדקר באחת לכל אורכו. הגוף כולו התכווץ ונמתח בעונג עטוף בקורי שינה. כשיד אחת מלטפת את פניו, היד השנייה עברה למשש את האיבר הסמוק, גורמת לו להימתח מעצמו כל פעם בתנועה חדה כלפי התקרה, כמו קורא תיגר על כוח המשיכה. האצבעות המשיכו לנגוע-לא לנגוע באיבר, מטיילות מבסיסו ועד לעטרה הבוהקת. גופו שידר הנאה בלתי מופרעת על ידי מחשבה כלשהי. הנאה תמימה, מלאכית, חסרת גבולות, ילדותית.
כמה טיפות של ג'ל הפכו את המגע לעיסוי ארוך ומתמשך של האיבר והאשכים, כאשר היד השנייה עוברת למעוך בעדינות את החזה ואת הפטמות הזקורות. המגע של הג'ל המסוכך בשילוב עם התנועה הארוכה והמעגלית גרמה לכל הגוף שלו לתנועות בלתי רצוניות, ופיו השמיע מדי פעם קולות של עונג לא מצונזר... 
קצב התנועות של היד במעלה האיבר גבר והלך, משדר בגופו תחושה של זרם חשמלי, כמעין קפיץ ענקי של תענוג שהלך והצטבר באנרגיה מדהימה וקסומה שחיפשה מקום וזמן להתפרק. ליטוף הפטמות בצד השני הפך חזק ומהיר, ובכל פעם שנמעכה פטמה נשמעה זעקת עונג חלושה מהפה המיוסר מרוב עונג...
האנרגיה שנדחסה הייתה חייבת למצוא את פורקנה, ולאחר זמן שדמה לנצח, כל גופו נכנס לעוויתות לא רצוניות, ובצעקה אדירה הוא גמר באקסטזה שלא נראה שהייתה אפשרית. הנוזל הלבנבן יצא בכמויות אין סופיות, מכסה את כל בטנו וחזהו כמו שטיח לבן יפיפה על חזה נרגש.
לאחר שגופו נרגע, הידיים הנעלמות ניקו את גופו למשעי, ובעת שהשמיכה העדינה שבה וכיסתה את גופו, הוא נכנס חזרה למצב של שינה חסרת חלומות, כשרק חיוכו המלאכי ניבט החוצה...

***


"אני בטוח שהשמפו היה פה... ממש פה.... אבל לעזאזל... אני חייב לזוז." חשב יותם לעצמו. הבקתה חזרה לעצמה אחרי ארוחת הבוקר. איזה מסודרים האנשים האלה חשב... הוא ארז גם את הפסולת שלו. כלום לא נשאר בשטח... ממש כמו בימים הטובים של "היחידה"... אף אחד לא יודע שהיינו פה... 
"היום זה צפונה, לא?" שאל יותם את עצמו כשהתחיל לרדת במדרון התלול...
