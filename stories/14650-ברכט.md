---
id: 14650
title: "ברכט"
author: "Greeneyes"
author_id: 1501
date: "2008-03-23"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=14650"
---

# ברכט

אני מאוהב בברכט

נשוי לו נישואין כפויים

כן, כפיתי זאת עליו

אולי בירושלים

אולי בברלין



עוד בחייו שכתב: "אני חרא"

היה עליו לחדול

אסור היה לו לגפף משוררים

לפרוש לרגליהן זונות

מערים מכוערות

שיצעקו את האמת המרה שלו:

"אני חרא"

כל-כך חרא

למרות שאני טהור



אני מאוהב בברכט

כופה עליו טיולים יומיים לגינה

לבית הקפה הגולש לרחוב

לבית השימוש הצבוע בצהוב

שם אני והוא סגורים יחדיו בתא

אפופים באדים רעילים

באינטימיות  לירית

מבקשים זה בעיניו של זה

שנאה או שביב של תקווה



להשתחרר הוא מבקש

ורוגם בי את מילותיו

את החרות הוא מעלה על נס

ורודה בי בפזמוניו

והריח כן הריח

הוא ריח ערי הזונות שאהב



אני מאוהב בברכט

אני זונה של משורר

אך בשקט הלילה אותי הוא משדל

בשקט הלילה אותי הוא משגל 

את תודעתי הוא מצמק

לידי מילה

לידי משפט

לידי שיר



הנה עוד בן-זונה נכתב.
