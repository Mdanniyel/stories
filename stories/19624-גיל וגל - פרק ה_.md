---
id: 19624
title: "גיל וגל - פרק ה'"
author: "הנדל"
author_id: 1549
date: "2016-03-07"
category: "אהבת גברים"
tags: ['אהבה וזוגיות']
prev_chapter_id: 19623
next_chapter_id: 19625
original_url: "http://gogay.co.il/story.php?id=19624"
---

# גיל וגל - פרק ה'

גיל אשפז את ויטו במקום פרטי קטן ויוקרתי שנראה יותר כמו בית הבראה מאשר כמו בית חולים. פסעתי בעקבותיו על שטיח עבה שנפרש על רצפת מסדרון רחב ידיים, מקושט בפסלים נאים ובתמונות צבעוניות, משתאה על ההידור המעודן של המקום. אף פעם לא ראיתי בית חולים מרוהט בטוב טעם כזה. כל פרט במקום הזה נועד לענג את העין ולשמח את הלב. בכל מקום היו פזורים עציצים ירוקים, ואור בהיר זרם פנימה דרך משטחי זכוכית מבהיקים, מאיר קירות צבעוניים, זרי פרחים ריחניים ומשטח שיש מלוטשים.נכנסנו לחדר גדול ומרווח פתוח למרפסת מוצלת שהשקיפה על גינה גדולה ומטופחת. ויטו, לבוש אימונית כחולה בהירה, ישב על המרפסת בגבו אלינו, אבל הסתובב ברגע שנכנסנו וחייך לעברנו חיוך רחב.גיל לא תיאר לי אותו, רק ציין שהוא איבד מעט משקל, ולכן ציפיתי לראות קשיש מקריח, צנום ותשוש, אבל להפתעתי הגבר שישב על כורסה מרופדת כריות צהובות היה רחב כתפיים ומוצק. ראשו היה עטור רעמת שיער עבותה בצבע אפור כסוף שעמד בניגוד נאה לעורו השחום. תווי פניו היו גבריים ועזים מזכירים פסל של קיסר רומאי, ועיניו השחורות בהקו, ערניות ונבונות, מתחת לגבות עבות וכהות."גיל!" קרא בשמחה כשראה אותנו, וקם לאט ובזהירות מהכורסא, נתמך במעקה המרפסת בידו הימנית. הוא ניסה להושיט לעברנו את ידו השמאלית, אבל הצליח להזיז אותה רק מעט, חייך חיוך מתנצל לעברי ואמר לי משהו מצלצל באיטלקית.גיל חש אליו וחיבק אותו בחמימות, נישק את לחיו ואחר כך ליטף את פניו ושערו בתנועה אינטימית עדינה שצבטה את ליבי. היה ברור שבין השניים שוררת חיבה רבה ושהם קרובים מאוד זה לזה."אני אדבר עכשיו איטלקית כי מאז האירוע ויטו שכח את קצת העברית שהוא ידע." התנצל גיל בפני ואחר כך פצח בשטף של דיבור מתנגן ומוזיקלי שהיה יפה להפליא, אבל לצערי לא הבנתי ממנו כלום.כנראה שגיל הציג אותי בפני ויטו שבחן אותי בעניין רב ואחר כך הושיט לי את ידו הימנית שלא נפגעה. לחצתי אותה, מופתע לחוש כמה חזקה וחמה כף ידו, אמרתי לו שלום וכמו טיפש שאלתי בעברית מה שלומו.הוא ענה לי באיטלקית, ושנינו חייכנו זה אל זה בנימוס, ואחר כך נכנסנו לחדר שנראה כמו חדר במלון חמישה כוכבים. המיטה הייתה גדולה ונוחה והיה שם מקום לשולחן ולשתי כורסאות. ממולן הייתה תלויה טלוויזיה שטוחה ואפילו מחשב עמד בפינה ולידו כסא גלגלים מקופל.ויטו נע בחדר בכבדות, מושך רגל שמאל ונשען על גיל הצנום שתמך בו בקושי. הוא היה נמוך מגיל בראש, אבל רחב ממנו בהרבה ושיערתי שלפני מחלתו הרבה לעסוק בספורט, כרסו הייתה שטוחה, כתפיו רחבות וגבו זקוף.נחלצתי לעזרתו של גיל ויחד הושבנו את ויטו על אחת הכורסאות. אני התיישבתי מולו על הכורסא השנייה, וגיל התיישב על המיטה רכן לעבר ויטו, לקח את ידו השמאלית בשתי ידיו, שנראו צרות ועדינות לעומת כף ידו הגדולה והעבה של ויטו, ועיסה אותה בעדינות."ויטו משותק עדיין קצת בצד שמאל, אבל הוא השתפר מאוד בזמן האחרון." סיפר לי, ונגע בתנועה עדינה מרפרפת בפניו של ויטו, מביט מקרוב בעיניו. ויטו חייך אליו חיוך לא סימטרי בגלל השיתוק בצד השמאלי של פניו, ליטף אותו בחזרה ונישק את כף ידו.למראה השניים השקועים כל כך זה בזה התחלתי לחוש מיותר והצטערתי שהסכמתי לסידור עם גיל, סידור שפתאום נראה חולני ומביך."אולי כדאי שאני אצא?" אמרתי, קצת בנבזות, לגיל וקמתי, ואז נפתחה הדלת ונכנס רופא לבוש חלוק לבן ואחריו משתרך צעיר קטן קומה וחייכן שהוצג בפנינו כשאדי, הפיזיותרפיסט.גיל הסביר לשניים שאני אעבור לגור איתו ועם ויטו ואעזור להם עם הבית ועם עומר, תיאר לפני הרופא בגאווה איזה שינויים נעשו בבית כדי להתאים אותו למגבלותיו של ויטו, ושאל את הרופא אם יש לו עוד הוראות אחרונות לפני שניסע הביתה.הרופא הפקיד בידינו תיק גדוש הנחיות ומרשמים, הסביר בפרטי פרטים איזה תרופות צריך לתת לויטו, איך להאכיל אותו ואיך לרחוץ אותו, והזהיר אותנו שויטו עלול לסבול מדיכאון ולכן עלינו לשמור עליו ולהשגיח לא רק על בריאותו אלא גם על מצב רוחו. קבענו עם שאדי באיזה ימים הוא יגיע לטפל בויטו, ואחרי שהבטחנו לרופא להתקשר אליו אם תצוץ בעיה לא צפויה קבענו לבוא בעוד שבועיים לביקורת, הושבנו את ויטו בכסא הגלגלים והסענו אותו עד למכונית."אתה תנהג ואני וויטו נשב מאחורה." קבע גיל, וכך היה, הם ישבו חבוקים מאחור ואני נהגתי, מתאפק בקושי לא להציץ בהם דרך הראי."איך אני אדבר איתו אם הוא לא מבין עברית?" שאלתי את גיל כשהגענו הביתה, והוצאנו את ויטו מהמכונית בזהירות."באנגלית." אמר גיל ושלף החוצה את כסא הגלגלים המקופל."אתה מדבר אנגלית?" פניתי לויטו שהביט בדאגה איך גיל נאבק בכסא שסירב להיפתח.הוא הפנה אלי את מבטו. "כן." אמר באנגלית, "ואני לא רוצה את הכיסא, אני רוצה ללכת בעצמי." הוסיף בהחלטיות, נאחז במעקה שתחם את השביל החדש והחל לפסוע לאיטו, נתמך בפס המתכת המלוטש בידו הבריאה.הלכתי אחריו, דרוך לתפוס אותו אם ייכשל וייפול, אבל הוא הצליח להגיע עד לפטיו בכוחות עצמו, ונעצר לפני הדלת, מזיע ומתנשף מרוב מאמץ."כל הכבוד." הנחתי יד על שכמו, וחייכתי אליו.ויטו החזיר לי חיוך יגע, "מתי הילד מגיע?" שאל."בקרוב, המטפלת מחזירה אותו מהגן בצהרים." ענה גיל שהצליח סוף סוף להכניע את הכיסא הסרבן. הוא החנה אותו ליד ויטו ובתנועת יד הזמין אותו לשבת. ויטו דחף אותו מעליו בבעיטה, ואמר משהו קצר רוח באיטלקית."הוא לא רוצה לשבת על כסא גלגלים." תרגם גיל."אני לא רוצה שהילד יראה אותי ככה." אמר ויטו באנגלית, "זה יפחיד אותו." הסביר."זה בסדר, הסברנו לעומר שאתה חולה." חייכתי בעידוד אל ויטו שהביט בי במבט עוין ולא החזיר לי חיוך. "הוא מתגעגע אליך מאוד." הוספתי, ממשיך לחייך כמו אידיוט אל הגבר חמור הסבר הזה שכאילו ראה דרכי ולא התרשם במיוחד ממראה עיניו."אני רק מקווה שהבן שלי לא שכח אותי." העיר ויטו בקול קודר, מפנה את דבריו אל גיל ומתעלם ממני, וניסה לפתוח את דלת הפטיו שהייתה כמובן נעולה."לא, הוא לא שכח." נחפז גיל לפתוח את דלת הפטיו הנעולה, "כל ערב לפני השינה אני מראה לו תמונות שלך ומספר לו עליך, ואני מדבר איתו כל יום באיטלקית כדי שלא ישכח את השפה." סיפר ופער את דלת הפטיו לפני ויטו, "בבקשה ויטו, שב." הפציר, אבל ויטו הניד בראשו לאות לאו, ודידה בעקשנות לתוך הבית.נתמך בקירות ובכתפי צעד ברגל עד שהגיע למיטתו והתמוטט עליה באנחה כבושה. היה לו קשה מאוד, זה היה ברור, אבל הוא התעקש לפסוע על רגליו ואי אפשר היה שלא לכבד אותו על כך. "כל הכבוד." אמרתי וחייכתי אליו בעידוד. הפעם הוא כן התייחס אלי ואפילו החווה לעברי תנועת וי יגעה, לגלגנית משהו, ועצם את עיניו.גיל התיישב לצידו וחיבק אותו. וויטו החזיר לו חיבוק וליטף את גבו, ושוב הרגשתי מיותר. "אני אלך להביא את הדברים שלו." אמרתי, וברחתי משם על נפשי. עד שחזרתי עם המזוודות של ויטו עומר כבר הגיע הביתה, קופצני ומלא מרץ, והסתער בחיבוק על ויטו.גיל עשה עבודה טובה, הילד לא שכח את אביו והיה מוכן לשינוי שחל בו. כדי לא להפריע לאיחוד המשפחתי פרשתי משם והעסקתי את עצמי בסידורים ובטיפול בענייני הבית. עד הערב הצלחתי להתרחק מהם ולהיות מחוץ לבית, גוזם את הגדר החיה, מגרף עלים יבשים בגינה ומכסח את הדשא.את ארוחת הערב הלכתי לאכול אצל אימא שהייתה עסוקה ונרגשת מאוד בגלל חזרתה הקרובה של נורית ומשפחתה ומיד אחרי שהאכילה אותי פקדה עלי להזיז מיטות, לנער מצעים, ולהוציא צעצועים ישנים מהבוידם.למרות שכבר הסירו את הגבס מרגלה היא עדיין צלעה והתקשתה ללכת ובכל זאת לא חסה על עצמה, התרוצצה לפה ולשם, עסקה בהכנות ובסידורים ובסוף היום קרסולה היה נפוח וכואב.אחרי שנזפתי בה שהיא מגזימה והוצאתי ממנה הבטחה לנוח יותר דיוושתי באי רצון בחזרה לבית של גיל וויטו, מנסח תוך כדי כך את נאום ההתפטרות שלי מהעבודה.הגעתי די מאוחר, הבית כבר היה שקט וחשוך. רק פס אור דק נראה מבעד לדלת חדרו של ויטו. עמדתי בפיתוי ולא הצצתי פנימה אלא עליתי ישר לקומה השנייה, הצצתי לחדרו של עומר שישן בשלווה, מוקף בחיות הפרווה שלו. הכרתי אותו רק כמה שבועות אבל כבר הספקתי להתאהב בילד החמוד הזה וידעתי שלא משנה לאן ייקחו אותי חיי אני לא אוותר על חווית האבהות. גם אם אצטרך לחלוק את הילד שעוד לא נולד לי עם אישה, או שתיים אני מתכוון לעשות את זה ואני לא אחכה עד שאהיה מבוגר מידי, עד גיל שלושים וחמש אני אהיה אבא החלטתי, והלכתי למיטה.כמעט נרדמתי כשגיל צץ פתאום בחדרי, נכנס בלי לדפוק והתיישב על מיטתי. "מה, כבר ישנת?" התפלא."כבר נורא מאוחר, מה אתה עושה פה?" פיהקתי."אני חייב לדבר אתך." אמר גיל, הרים את שולי השמיכה ונשכב לצידי, נצמד אלי מכף רגל ועד ראש. "הוא יודע עלינו." אמר בשלווה, משעין את ראשו על חזי."מאין לך?" נחרדתי. "הוא אמר משהו? איך אתה יודע?" הפצצתי אותו בשאלות."הוא לא אמר כלום אבל אני יודע שהוא יודע." שמר גיל על קור רוחו."אבל איך אתה יודע? אתה רוצה שאני אסתלק? אין לי בעיה."גיל ניתר ממקומו ונשכב עלי, משעין את מצחו על מצחי, "לא, שלא תעז, אני לא אצליח לעמוד בזה בלעדיך.""לעמוד במה? המצב שלו לא כל כך גרוע, הוא הלך עד הבית והוא אכל לבד ועומר קיבל אותו נהדר, לא פחד ולא נבהל. בשביל מה אתה צריך אותי? בשביל הסקס?""אל תהיה גועלי." נעלב גיל, ירד מעלי, אבל המשיך לשכב צמוד אלי, מגשש בידיים זריזות אחרי הזין שלי."עזוב, אני עייף, לא בא לי." עצרתי אותו, "תשמע גיל, אני אוהב אותך, אתה יודע את זה, אבל כל המצב שנתקענו לתוכו הוא פשוט בלתי אפשרי, אני מרגיש ממש לא נוח עם הקטע הזה, למה אתה מתעקש שאני אגור אתך?""ככה, כי אתה חייב לי." הכריז גיל."חייב לך? למה אני חייב לך?" נדהמתי."כי רק בגללך אני חי עם ויטו, אם לא היית עוזב אותי..." הוא התיישב במיטה והדליק את האור. התיישבתי גם כן ונוכחתי להפתעתי שגיל מביט בי במבט מלא תוכחה. "למה עזבת אותי גל? יש לך מושג איך ריסקת אותי?"מצא לו זמן לחטט בפצע העתיק הזה חשבתי במורת רוח, אבל לא השתמטתי, אם בא לו לדבר על העבר דווקא עכשיו אני אעמוד בזה. "אני לא יודע למה נזכרת לדבר על זה עכשיו גיל, אבל אמרתי לך עוד קודם שאני מצטער, עשיתי טעות, הייתי רק ילד ואתה היית כל כך... לא יודע, הפחדת אותי עם כל ההצהרות אהבה שלך." הסברתי, והוא עצם את עיניו כאילו דברי מכאיבים לו.יש דברים שאפשר להגיד רק בחושך, כיביתי את האור וחזרתי לשכב, מושך אותו אלי לחיבוק, והמשכתי לדבר, "ההתלהבות שלך הייתה קיצונית מידי בשבילי, הייתי עדיין תלמיד בתיכון ואתה פשוט היית יותר מידי בשבילי. לא הייתי מוכן אז לעוצמות כאלו של רגשות, הרגשתי שאתה סוחף אותי למקומות שאני לא מוכן להתמודד אתם עדיין.""אז למה לא יכולת להגיד לי את האמת, להסביר שלא מתאים לך? היית חייב להתמזמז עם בחורה מול הפנים שלי? את כל הצבא העברתי בדיכאון בגלל מה שעשית לי." צעק גיל בלחש, ומרוב התרגשות חבט בי באגרופיו."אני מצטער." חזרתי ואמרתי, ולפתי את פרקי ידיו בכפותי, מנסה לרסן אותו בעדינות. "הייתי טיפש, הייתי ילד מתבגר ואנוכי, לא חשבתי כמו שצריך, אני באמת מצטער גיל, אל תתעצבן, בבקשה."פניו היפים התעוותו והוא החל לבכות, הצמדתי אותו אלי, מלטף את גבו בעדינות, מנסה להרגיע ולפייס. עוצמת הרגשות שפרצו ממנו פתאום הדהימו אותי, חשבתי שהוא נרגע קצת במשך השנים. פתאום נזכרתי כמה הוא הפחיד אותי אז באינטנסיביות ובלהט שלו, למה חשבתי שהוא התבגר ולמד לשלוט בעצמו בינתיים?"למה לא אמרת לי כלום עד עכשיו? למה אתה מתכוון שהיית בדיכאון?" ניסיתי לעשות סדר בבלגן.גיל נאנח וידעתי שעוד רגע הוא שוב יפתיע אותי... הייתי עייף כל כך, אבל כמו שהוא אמר, הייתי חייב לו ולכן שכבתי בשקט והקשבתי לווידוי שלו."התגייסתי חודש אחרי שנפרדנו, את הטירונות הצלחתי לעבור איכשהו, הייתי עסוק כל כך ועייף כל כך עד שלא היה לי כוח לחשוב עליך, אבל אחר כך..." הוא מחה את פניו הלחות בשולי השמיכה, ושוב נאנח, "אחרי שסיימתי את הטירונות שקעתי... לא הצלחתי לשרת עד הסוף, כל הזמן עשיתי שטויות ואחרי שנה נמאס להם והם שלחו אותי לקב"ן שהמליץ לשחרר  אותי.""איזה שטויות?" נחרדתי, "ניסית להתאבד?""אני לא רוצה לדבר על זה." כבש גיל את פניו בחזי, "סתם שטויות." סתם, ולא פירש."אבל מה עשית? לקחת סמים? השתכרת, מה?" התעקשתי לדעת פרטים ואחרי הפצרות רבות הוא גילה לי שפשוט הפסיק לאכול, ירד במשקל ונחלש עד שבסוף התעלף ואושפז בגלל תשישות, חוסר משקל ובעיות בקיבה."העיקר שלא ניסית להתאבד." הערתי בציניות וטלטלתי אותו, נרגז, "טיפש אחד!" נזפתי בו, "למה עשית את זה?""לא יודע." משך גיל בכתפיו והמשיך בסיפורו, "אחרי שהשתחררתי הייתי באשפוז כמעט חצי שנה, לאט לאט השתפרתי ובסוף יצאתי מזה. היום אני אפילו לא לוקח כדורים. הורי כל כך שמחו שחזרתי לעצמי עד ששלחו אותי לחו"ל כדי להחליף אווירה ואז פגשתי את ויטו. הוא היה ממש מקסים אלי, הוא טיפל בי ודאג לי, היה לי כל כך טוב איתו... בזכותו הפסקתי לחשוב עליך ולהתגעגע אליך והייתי בטוח שזהו, מעכשיו הכול יהיה טוב, ובאמת היה טוב, אבל ויטו לא הפסיק לנסות להביא ילד, הוא התעקש שהוא חייב להביא בן כדי שיישאר זכר למשפחה שלו. הבנתי אותו ותמכתי בו, וגם אני שמחתי מאוד כשעומר נולד, אבל מאז שהוא הגיע הלכה לנו הזוגיות. ויטו לא הסכים לשכור מטפלת שתגור איתנו והתעקש שנעשה הכול לבד, זה היה ממש קשה, הילד לא נתן לנו לישון, היינו עייפים כל הזמן וכמעט שלא היה יותר סקס, ומה שיותר גרוע זה שלויטו בכלל לא היה אכפת, הוא שם לב רק לילד, חשב רק עליו..." הוא נאנח, "כל הזמן קיוויתי שאחרי שהילד יגדל קצת נחזור להיות כמו קודם, אבל זה לא קרה. כל פעם שניסיתי ליזום שיחה, להבין מה קרה ולמה אנחנו לא יכולים לחזור לאהבה שהייתה לנו פעם התפתחה מריבה. הוא טען שאני ילדותי, שאני לא מבין שילד גורם לחיים להשתנות, שבין כה וכה אחרי כמה שנים יחד כבר אין כל כך הרבה סקס וככה זה... אחר כך חזרנו לארץ, ועד שגמרנו לשפץ את הבית ההורים שלי החליטו פתאום למכור את הדירה שלהם ולעבור לגור בדיור מוגן... איכשהו הזמן ברח לי ומפה לשם עברו שנתיים. ויטו עבד המון שעות גם בארץ, ורוב הזמן הייתי תקוע בבית עם עומר. אחרי שהוא התחיל ללכת לגנון חזרתי ללימודים ואז קלטתי שאני לא יכול יותר לחיות ככה, כמו איזה קשיש חסר חיים, אמרתי לויטו שאני רוצה לעזוב אותו ולמצוא מישהו בגילי, מישהו שרוצה גם לחיות וליהנות, לא רק לעבוד, ולטפל בילד. הוא נורא נפגע, צעק שניצלתי אותו, שאני מנוול בדיוק כמו האקס שלו, פביו, ואמר שאם אני אלך הוא לא ייתן לי לראות יותר את הילד..." הוא גנח באומללות, "זו הייתה מריבה איומה, פשוט איומה... בסוף הסתלקתי החוצה כדי להירגע קצת וכשחזרתי מצאתי אותו שוכב מעולף על הרצפה, הילד יושב לידו ובוכה... הרופא אמר שאם הוא היה נשאר בלי טיפול עוד שעה הוא היה מת.""אז מה, המצב שלו... השבץ שהוא חטף קרה בגלל שרבת איתו?""אי אפשר לדעת, רק אחרי שהוא התמוטט התברר שלויטו היה לחץ דם גבוה ויותר מידי כולסטרול, ושהוא לא טיפל בעצמו כמו שצריך, אולי זה היה קורה בין כה וכה, אבל המריבה איתי בטח לא עזרה.""אז מה המצב אתכם היום?""לא יודע.""מה זאת אומרת לא יודע?" התעצבנתי, "אם לא אתה מי כן יודע?""אתה לא מבין גל, אחרי האירוע המוחי הוא כאילו... הוא נראה בערך אותו דבר, קצת רזה יותר, אבל משהו בו השתנה, זה כאילו ש... לא יודע, כאילו שמישהו החליף לו את האישיות.""עלי הוא עשה רושם של בן אדם ממש בסדר." הערתי."זה בגלל שאתה לא יודע איך הוא היה פעם. תסמוך עלי, הוא השתנה, שמתי לב לזה עוד כשהוא היה בבית חולים. הרופא אמר שאין מה להתפלא, ככה זה אחרי אירוע מוחי, ואני צריך להתחיל להפנים שהוא אף פעם לא יהיה שוב אותו בן אדם.""וזה מפחיד אותך." קלטתי פתאום."כן, מאוד." הודה גיל, "ומה שמפחיד אותי עוד יותר זה שהוא רוצה שמחר נשב עם העורך דין שלו ונעשה כל מיני סידורים... אני ממש לחוץ בגלל זה.""מסכן שלי." נישקתי אותו, והוא החזיר לי נשיקה, ושב ודחף את ידו למכנסי הפיז'מה שלי, ויותר לא דברנו.
