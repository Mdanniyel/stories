---
id: 20039
title: "אני אוהב אותך"
author: "נער מקליד"
author_id: 2038
date: "2016-12-01"
category: "אהבת גברים"
tags: ['אהבה וזוגיות']
prev_chapter_id: 19742
next_chapter_id: 20065
original_url: "http://gogay.co.il/story.php?id=20039"
---

# אני אוהב אותך

אהבה שלי. אהוב שלי, יקר שלי. לא האמנתי אפילו לרגע שאני אתאהב שוב. הכול קרה כל כך לאט וכל כך מהר. כל כך נכון כל כך אמיתי. אם רק יכולתי להסביר לכל מי שיקרא את המילים האלה, אם יכולתי לגרום למילים לפרוץ מתוך עצמן ולדבר, אם רק יכולתי להעביר לך את הדמעות בעיניים שלי כשאני כותב לך, את תחושת המועקה המתוקה והמוחשית שמצמררת אותי מתוך הגעגוע הזה עכשיו. את הרגע הפצוע הזה כשאני יושב פה ונזכר. משתוקק להיות לידך. לא חשבתי שכשתלך אני ארגיש עד כדי כך לבד. כאילו יצא לי כל האוויר. כאילו כל הביטחון שלי מרוסק. בובון קטן שלי, אפילו אני בעצמי לא הבנתי כמה אתה ממלא לי את החיים. רציתי אותך מהרגע הראשון. ולאט לאט גיליתי בך הרבה הרבה יותר ממה שנמשכתי אליו.הסתכלתי עליך וראיתי גבר, מלא בטחון ועם חיוך ממיס. ראיתי גבר מצחיק, קשוח ורגיש. אדם מוערך שכולם אוהבים ומעריצים ומעריכים. וגיליתי אישיות נדירה ומיוחדת. גיליתי גבר שיודע בדיוק מה הוא רוצה. והוא רוצה אותי. גיליתי אדם חכם ומעניין. גיליתי אדם שכיף לחבק, ולפנק, גיליתי אישיות כריזמטית, אדם שקובע את החוקים בעצמו. אדם שהיקום מתארגן מחדש לכבודו. אדם בעל הכלה אינסופית. אדם שאני מעריץ ולומד ממנו. אדם יוצא דופן. אין דומה לך בכל העולם. אתה נדיר ומיוחד, אחד ויחיד, ללא ספק. ועם כל אלו אתה אדם פשוט וצנוע, שווה נפש. לעולם לא התנשאת מעל אנשים. לפעמים אני לא יודע מאיפה אתה שואב את הכוח שלך, לפעמים נדמה שיש בך כוח אינסופי שאתה רק מחלק ומפזר לכל מי שנמצא בסביבתך. לעולם לא השתמשת בכוח שיש לך עליי, אלא לימדת אותי להיות עצמאי וחזק. וככה התאהבתי במי שאתה ורק אחר כך בכוחות שאתה מעניק לי. בביטחון שיש לי כשאתה כאן איתי. בתחושה שתמיד יש אדם נבון לדבר איתו, שייתן עצה ולא ייוותר לי וייתן לי ליפול, אלא אדם שייתן לי כוחות ולהשיג את כל מה שאני רוצה בעולם.כשאני יודע שאתה לצידי אני יודע שאני בלתי מנוצח. לימדת אותי לאהוב ולהעריך את עצמי. למדת אותי לקחת את מתנות היקום שמונחות שם רק כדיי שאושיט אליהן יד. פעם אמרת לי, "יום אחד אתה תודה לי." אני חושב ששינית לי את החיים בייבי קטן. אתה יודע, לפעמים יש לך חיוך כזה, כשאתה מרגיש קצת בחוסר נעימות או מדבר עם אנשים שאתה לא מכיר. חיוך ביישני וצנוע כזה, שמראה את הגומות שלך. ראיתי אותך מחייך ככה אולי חמש פעמים ואני זוכר את הרגע בדיוק ואת התחושות שעברו בי כשראיתי את החיוך הזה שלך, והרגשתי אושר שאתה האדם שאני נמצא איתו. בובון שלי. אין בי מילים מתאימות לתאר את מה שאני מרגיש כלפיך. בשבת, כשאני מדליק נר, אני מבקש מה' שייתן לי להיות איתך כמה שיותר, ומודה לו שיש לי אותך.כיף לי לפנק אותך. כיף לי לצחוק איתך ולהשתטות. כיף לי לדבר על שטויות. כיף לי לראות איתך ביחד הכוכב הבא ולהעביר ביקורת על מי ששר גם אם אני לא ממש אוהב לראות טלוויזיה. כיף לי לישון במיטה ואז להרגיש אותך נכנס לישון איתי. כיף לי לתת לך נשיקה כל בוקר כשאני יוצא לעבודה אפילו שאתה עוד ישן. כיף לי שאתה מתפנק עליי ומבקש ממני להכין לך אוכל באמצע הלילה. כיף לי שאני יכול להיות פתוח וגלוי איתך. כיף לי שאני מרגיש בנוח איתך. כיף לי בלי סוף, החיים איתך הם כיף. כיף לי שאפשר לקבל ממך עצה נבונה ויעילה, כיף לי שאפשר לדבר איתך על הכול, כיף לי לדעת שממך אני אקבל רק תשובות אמיתיות וכנות. כיף לי להיכנס למיטה ולהריח כריות שספוגות בריח שלך. כיף לי לשבת באמבטיה כשאתה מתקלח. כיף לי שאתה קורע אותי בסוני. כיף לי שאתה מפנק אותי. כיף שאתה מכיר אותי כל כך טוב. ויש לי הזכות להיות עם אדם שאני מעריץ ואוהב בכל ליבי. לאט לאט רכשתי את הזכות לגלות בך צדדים אחרים, שלא כולם מכירים. צדדים בך ששייכים רק לי. גיליתי לאט לאט את דודי שלי. זה היה תהליך איטי איטי, ולא פשוט, אבל נכון ומדויק, ויציב. אבקש מה' שתהיה ליידי כל החיים. אני אוהב אותך.
