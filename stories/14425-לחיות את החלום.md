---
id: 14425
title: "לחיות את החלום"
author: "LiD"
author_id: 1367
date: "2007-11-28"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: None
next_chapter_id: None
original_url: "http://gogay.co.il/story.php?id=14425"
---

# לחיות את החלום

אני פותחת את העיניים, נושמת קצת אוויר של בוקר, מתכווצת קצת ומהדקת את השמיכה אליי בגלל הקור של הבקרים בחורף.

מסתובבת ורואה אותך ישנה... כל כך יפה ושלווה שזה פשוט פשע להעיר אותך.



"בייבי...בוקר טוב." אני לוחשת לך ונותנת לך נשיקה בלחי.

"ממ..." את משמיעה ומותחת את הידיים והרגליים.

"עוד קצת." את אומרת לי ומסתובבת לצד השני. ואיך אני אוכל להתנגד לך? אז אני פשוט מחבקת אותך מאחורה ומושכת איתך עוד כמה דקות מושלמות של בוקר, סופגת את חום הגוף שלך שעדיף בהרבה על הקור שיש מחוץ לשמיכה.



אחרי כמה דקות אני קמה, נותנת לך לישון עוד קצת. מדליקה את הדוד, מחממת מים שיהיה לקפה ולשוקו מסדרת קצת, מצחצחת שיניים ואז באה להעיר אותך שוב.



"טוב, טוב אני קמה..." את מפהקת תוך כדי, "יש מים חמים?" את שואלת תוך כדי שאת יוצאת מהמיטה ומרגישה את הקור.

"כן, הדלקתי לפני כמה דקות שיהיה מספיק לשתינו."

"אז בואי נתקלח יחד ונחסוך." את מחייכת אליי.



את מצחצחת שיניים ואני מביאה את המגבות. כשסיימת, את מסתובבת אליי ומרימה את הידיים למעלה.

"תמיד אמרתי שאת עצלנית." אמרתי תוך כדי שהורדתי לך את החולצה.

"אני לא רואה שיש לך בעיה עם זה." נישקת אותי קלות על הפה.

"לא ממש".



נכנסנו למקלחת והתחבקנו תחת זרם המים החמים, אני מלטפת לך את הגב ואת מנשקת לי את הצוואר.

התנשקנו עד שנגמרו המים החמים ונאלצנו לצאת.



הבאתי לך מגבת ועטפתי אותה סביב שתינו.

"אני אוהבת אותך." אמרתי.

"גם אני אוהבת אותך, בייבי". 



אחרי שיצאנו מהמקלחת ישבנו לשתות. אני את הנס קפה ואת... את השוקו. זה לא שלא אהבת קפה, פשוט אהבת יותר שוקו.



אחרי כמה דקות כל אחת יצאה לדרך שלה, יודעת שבסוף היום תחזרי אליי, לבית שלנו, למיטה שלנו, לחיבוק שלי...



בערב אני חוזרת קצת מאוחר, מוצאת אותך מחכה לי על הספה, רואה טלוויזיה עם שמיכה ושתי הכלבות לידך...

מסתכלת עלייך מנומנמת. "כמה שאת יפה..." אומרת לעצמי בשקט.

מתקרבת אלייך ונותנת לך נשיקה.



"רוצה לראות סרט?" אני שואלת אותך.

"אבל אנחנו אף פעם לא מצליחות לראות..."

"הפעם נצליח."

"את כל הזמן אומרת את זה."

"אז הפעם נצליח, תאמיני לי."



אני מדפדפת בערוצי הטלוויזיה ומוצאת סרט ששתינו נאהב, אנחנו מתכרבלות במיטה, מתחת לפוך.

אחרי כמה דקות הסרט מפסיק לעניין ואני כבר עלייך, מנשקת אותך בכל מקום אפשרי.

"אמרתי לך..." את לוחשת לי.

"טוב... ששש... אני משתיקה אותך ונותנת לך נשיקה.



אחרי כמה זמן אנחנו נרדמות מחובקות עד הבוקר.



אני פותחת את העיניים, נושמת קצת אוויר של בוקר, מתכווצת קצת ומהדקת את השמיכה אליי, בגלל הקור של הבקרים בחורף.

מסתובבת ואומרת לעצמי שזה עוד חלום, שוב פעם חלום... שאני חיה אותו רק בלילות.
