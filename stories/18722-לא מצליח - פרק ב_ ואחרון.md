---
id: 18722
title: "לא מצליח - פרק ב' ואחרון"
author: "רוח השינוי"
author_id: 1931
date: "2015-03-02"
category: "אהבת נשים"
tags: ['סיפור אהבה']
prev_chapter_id: 18700
next_chapter_id: None
original_url: "http://gogay.co.il/story.php?id=18722"
---

# לא מצליח - פרק ב' ואחרון

יצאתי מהשירותים ומזל חיכתה לי בסלון. היא לא הבינה לאן נעלמתי. "מזל, אני יודעת שאת סקרנית לדעת מה שמי. זה לא כזה סוד, סתם רציתי לסקרן אותך, לראות איך תגיבי לעובדה שלא גיליתי לך מלכתחילה. שמי דונה, ובגלל שזה שם אמריקאי חשבתי שתלעגי לי.""למה את אומרת ככה דונה? תדעי לך שמאז ומתמיד הערצתי את דונה סאמר. השם מאוד יפה, אמנם לא ישראלי, אבל אני דווקא אוהבת שמות מקוריים ויוצאי דופן לנוף הישראלי.""מזל, אני חייבת ללכת הביתה, כבר מאוחר, ואני חייבת להתרחץ.""אוקי דונה, היה לי מאוד כיף. יש לך את הטלפון שלי ואת מוזמנת להתקשר כמעט כל שעה ביום. אני אענה לך.""תודה, מזל ולילה טוב, גם לי היה כיף." נישקתי את מזל על הלחי ויצאתי מדירתה. אני גרה לא רחוק מביתה והחלטתי לעשות הליכה רגלית לכיוון ביתי. ממש שמחתי שפגשתי את מזל. כבר הרבה זמן לא הכרתי מישהי שיש עניין הדדי. רוב הבחורות בהן נתקלתי לאחרונה היו בחורות שנמשכו אלי ואני לא אליהן, או להיפך.למחרת קמתי והתחלתי את היום השגרתי שלי. כל היום חשבתי על מזל. בסוף היום החלטתי להתקשר למזל, ממש התגעגעתי אליה. חייגתי את מספרה. "מזל, זו אני דונה, מקווה שזה זמן להתקשר. היה לי מאוד כיף איתך אתמול.""גם לי היה כיף איתך דונה, התרשמתי ממך מאוד, אבל למען האמת אני עסוקה עכשיו. אני אחייג אליך מאוחר יותר." חיכיתי בביתי, בישלתי וראיתי מעט טלוויזיה בציפייה דרוכה שמזל תתקשר אלי. מזל התקשרה לקראת השעה אחת בלילה.
 "דונה, שלום, מצטערת על השעה, פשוט בדיוק סיימתי כמה פרקים בעבודה הסמינריונית שאני בדיוק עובדת עליה, וזה לא דבר של מה בכך, אז על תעלבי על השיחה הקצרה מקודם.""זה בסדר, מזל, הבנתי שזה חשוב, אני לא תינוקת." צחקתי. "אז מה נשמע דונה, מה את חושבת עלי?""האמת שמזמן לא נפגשתי עם בחורה שמוצאת חן בעיני גם מבחינת מראה חיצוני וגם עם אופי חמוד.""אני שמחה לשמוע." אמרה מזל. "גם את מצאת חן בעיני, אשמח להיפגש איתך כמה שיותר מהר." למחרת קבענו לצאת למסעדה, אבל לא סתם מסעדה, מסעדה יוקרתית ידועה בשם 'ציקלופ'. נפגשתי עם מזל ביום המחרת וראיתי אותה מקצה המדרכה."היי מזל!" צעקתי לכיוונה. מזל קלטה אותי, רצה מעט לכיווני וחיבקה אותי." היי דונה, מה שלומך"?"בסדר, תודה." נכנסנו למסעדה, ושתינו הזמנו ספגטי, למרות שזו מסעדה מאוד יוקרתית שמתמחה בפירות ים אקזוטיים במיוחד."דונה, אני רואה שהזמנת ספגטי כמוני", צחקה מזל."כן, רציתי לראות איך תאכלי את הספגטי ואם יתלכלך לך בצידי הפנים מהרוטב האדום." צחקתי. שתינו לקחנו ספגטי אחד משתי קצותיו ונפגשנו לנשיקה על השפתיים. אם לא הייתי נבוכה מהעובדה שהמסעדה הייתה הומה אדם, בטח הייתי מנשקת את מזל כמו שצריך."דונה, ידעתי שאת לא כזו תמימה כמו שחשבתי כשביקרת אצלי בבית.""אני לא תמימה מזל, פשוט צריך להכיר אותי, ולקלף את השכבות וזה לא קורה מיד ואחרי דייט שני זה יחסית מהיר." יצאנו מהמסעדה שבעות ושמחות. עצרנו בקיוסק ליד וקנינו שתי בירות."דונה, לא חשבתי שאת שותה בירה.""טיפונת בשביל המצב רוח, זה עוזר לי להשתחרר.""מה דעתך שניסע אלי שוב, דונה"?"כן, למה לא?" אמרתי. הזמנו מונית ונסענו לביתה של מזל. הנסיעה הייתה די מהירה. כבר הכרתי את ביתה, והייתי פחות לחוצה. "אני רואה שצבעת את הקירות לכבודי." צחקתי."כן." אמרה מזל, "התחשק לי לצבוע את הקירות בצהוב, חשבתי שזה ישנה לי מעט את האווירה בבית.""הצלחת, אהבתי מאוד." אמרתי. מזל הושיטה לי יד וכיוונה אותי לחדר המיטות. חשבתי שמזל בטח מתכננת שוב מהלך אינטימי של שתינו יחד. חשבתי שאני עדיין לא מוכנה למהלך כזה.אני אמנם נמשכת למזל, אבל בעבר נפגעתי לא מעט מבחורות קלות דעת שחשבו בעיקר על הסקרנות או על היצר שלהן, ולקחו את זה כערב חולף. אני אמנם מסוגלת לזהות בחורות כאלה, שכנראה לא מחפשות משהו רציני, אבל גם די קל לי להתמסר לבחורה שמראה עניין, סך הכל זה מאוד מחמיא. במקררה של מזל זו אמנם רק פגישה שנייה של שתינו, אבל הרגשתי שמזל היא אחרת. הרגשתי שהיא מעוניינת במשהו מעבר לסתם סטוץ. נכנסתי עם מזל לחדר. היא ישר התחילה להפשיט אותי, אבל לתדהמתי היא הלבישה אותי בפיג'מה ולבשה גם לגופה פיג'מה מהסוג הישן."מזל, הפתעת אותי, חשבתי שאת רוצה לגשת ישר לעניינים.""לא, דונה, אני עייפה הלילה ולא תכננתי משהו מיוחד הערב, אבל אני רוצה להרגיש אותך סוף סוף קרוב אלי." הסמקתי ונצמדתי למזל. היא כל כך רזה, פחדתי למחוץ אותה. מזל כיסתה אותי בשמיכת פוך נעימה וכך שכבנו אחת ליד השנייה. אמנם רק שכבנו שם, ולא מעבר לזה, אבל הרגשתי בנוח ולא כמו בפגישה הראשונה, בה נרתעתי ממגע אינטימי מידי עם מזל. אמנם מעבר לשינה משותפת לא קרה דבר באותו ערב, אך עדיין מבחינתי שינה משותפת זה מצב מאוד אינטימי. המשכתי לשכב לצד מזל וככה נרדמתי. קמתי בבוקר מחובקת בזרועותיה של מזל שעדיין ישנה."מזל , קומי", אמרתי, "אני חייבת לחזור הביתה כמה שיותר מהר.""תישארי עוד קצת, תכננתי להכין לך ארוחת בוקר.""אני לא יכולה," אמרתי, "אני מאחרת, אבל אתקשר אליך בערב."עזבתי את ביתה של מזל, ונסעתי לביתי, אבל לא הפסקתי לחשוב עליה. מיד כשסיימתי את יום העבודה, התקשרתי למזל, פשוט לא יכולתי להתאפק. "הלו, מזל"?"כן, זאת אני." היא ענתה."מדברת דונה, התקשרתי אליך כי נמלאתי געגועים.""גם אני התגעגעתי אליך דונה. את בחורה מדהימה וחכמה ובעיקר טובה", ממש אהבתי את זה.סיימתי את שיחת הטלפון עם מזל ושוב לא הפסקתי לחשוב עליה. מזמן לא הכרתי מישהי שאני נמשכת אליה מאוד וגם נמשכתי לאישיות שלה, אני חושבת שאני מתחילה להתאהב בה. כיף לדעת שזה עוד יכול לקרות לי ושכנראה התחושה היא הדדית.
