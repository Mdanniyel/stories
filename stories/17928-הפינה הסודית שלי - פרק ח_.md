---
id: 17928
title: "הפינה הסודית שלי - פרק ח'"
author: "הנדל"
author_id: 1549
date: "2014-06-05"
category: "אהבת גברים"
tags: ['אהבה וזוגיות']
prev_chapter_id: 17927
next_chapter_id: 17929
original_url: "http://gogay.co.il/story.php?id=17928"
---

# הפינה הסודית שלי - פרק ח'

הגעתי הביתה מהעבודה ביום האחרון של השבעה של אימא של עמית ומצאתי את רותם ממתין לי בחדר שלי. "חדשות טובות רותם, קיבלתי תשובה שלילית. אפשר לסלק את הגומי."
"מתי נבדקת?"
"מיד אחרי הפעם הראשונה שהסכמת... אתה יודע..." הוא סקר את פני במבט בוחן ואז הנחית עלי פצצה. "זה היה בגללי או בגלל מה שעשית קודם בחדר כושר?"
פני מתלהטות. "איך אתה יודע מה קרה בחדר כושר?"
"אין לי מושג מה קרה שם, אבל אני יודע שקרה משהו. למה אתה חושב שהסכמתי?"
"חשבתי שפשוט... ש... לא יודע, שנמאס לך להיצמד לבתולים שלך."
"לא, זה קרה בגלל שהבנתי שאם אני אמשיך לפחד ולדחות אותך אני אאבד אותך."
"לא נכון רותם, לא היית מאבד אותי בגלל דבר כזה."
"כן נכון, כן הייתי מאבד." הוא מתעקש וזז קצת, מרים את השמיכה כדי שאוכל לשכב לצידו. אני נשכב לידו ושנינו שוכבים צמודים ושותקים שתיקה ממושכת ומעיקה.
"אז לא תספר לי מה קרה שם?" הוא שובר את השקט.
"אני מעדיף לא, זה לא היה... זה היה סתם כזה, אבל חשבתי שרק ליתר ביטחון... לא ממש דאגתי שנדבקתי, אבל העדפתי להיות בטוח שהכול בסדר."
"זה קרה כי רבנו?"
"לא יודע, אולי."
אולי בכל זאת תספר לי מה בדיוק היה שם?"
"עדיף שלא, זה לא משנה רותם. אני שמח שהכול בסדר ומעכשיו אני אהיה רק אתך, נשבע לך."
"ואתה בטח מצפה שגם אני אגיד אותו דבר?"
"אהה... אתה יכול לא להגיד, אבל כן, אני מצפה שכן, שנהיה רק אחד עם השני."
"לך קל להגיד, אתה היית עם אחרים, אני עוד לא."
"ובא לך על אחרים? על מי?"
"על דנה."
"סליחה? דנה היא לא בחורה במקרה?" אני מחייך, בטוח שהוא מתלוצץ, אבל הוא נשאר רציני לגמרי.
"נו, כן. אז מה? היא חמודה מאוד, לא?"
"אבל רותם.. זאת אומרת... נניח שאתה והיא... נגיד ש... מה בדיוק תעשה אתה? כאילו, ברור לך שאין לה זין?"
"כן, אני יודע, אבל לפעמים גם לי בא לזיין."
"ומי מפריע לך לעשות את זה איתי?"
"אתה רציני?"
"לגמרי."
"אתה לא חייב להקריב את התחת שלך רק כי אתה מקנא."
"אני לא מקנא, דביל. ולפעמים גם אני רוצה, אתה יודע."
"לא. מה אתה רוצה לפעמים?"
"לשכב בשקט ולקבל זין."
"וואלה?" הוא מעיף בי מבט ספקני ואני מהנהן ומגיש לו את השמן ההוא ששנינו מחבבים.
"אני לא בטוח שאני אצליח גוני, זאת אומרת... אני ממש אוהב אותך, אבל אתה לא בדיוק בחורה."
המבטים שלנו נפגשים כשמשמעות דבריו הולכת ומחלחלת לראשי האטום. "אתה ודנה? אתם כבר... אתה כבר עשית את זה איתה?"
"כן."
"ו... נו?"
"מה נו? היה כיף לא רגיל. היא חמודה, רזונת כזו ויש לה שדיים קטנים ומתוקים כאלו, לדעתי היא מקסימה."
פתאום נעשה לי קר, מן קור כזה שבא ישר מהלב ומתפשט בכל הגוף.
פתאום אני לא יכול לסבול את פניו הבהירים ואת חיוכו, ואני קם ומתלבש בזריזות. "קדימה, קום. אני אלווה אותך הביתה."
הוא קם, רציני עכשיו, מתלבט מה להגיד.
אנחנו יוצאים בשתיקה החוצה ומתחילים ללכת. "אני מצטער אם נפגעת גוני, אבל זה קרה לפני שאני ואתה היינו יחד ו... זאת אומרת, זה פשוט קרה. היינו שיכורים קצת והיא ביקשה שאני... היא רצתה שאני אהיה הראשון שלה והסכמתי. זה היה טוב, לא סבלתי."
"היא יודעת שאתה הומו? אתה בכלל הומו?"
"בטח שכן, היא יודעת ואני הומו. אתה יודע שכן, למה אתה עושה מזה כזה סיפור?"
"לא יודע. אולי כי אמרת לי שאני הראשון שלך, שלא היית עם אף אחד קודם?"
"אמרתי שלא הייתי עם אף גבר חוץ ממך."
"זאת אומרת שהיו עוד בחורות?"
"בטח שלא, רק דנה. נו, די. אל תכעס. זה פשוט טיפשי גוני, מה, אתה לא היית אף פעם עם בחורה?"
"לא. למה שאני אעשה דבר מוזר כזה?"
"זה לא מוזר אידיוט, וחוץ מזה, מאיפה יהיו לך ילדים אם לא תהיה עם אישה?"
"לא יהיו לי ילדים. לא בצורה כזו זאת אומרת."
"אז מה, בחיים לא תתחתן?"
"לא חושב, לא עם בחורה, זה בטוח."
"יש לי עוד לעבור את הצבא, הטיול, הלימודים ואחר כך להסתדר בעבודה ואז אני אצטרך לעשות את זה."
"מה, להתחתן עם אישה? כאילו, למה?"
"כי ככה צריך. אני מעריך שאני אוכל לדחות את זה עד גיל שלושים בערך, אבל בסוף אני אצטרך להתחתן."
"אתה מתכוון להתחתן ממש? לעשות את זה באולם עם רב ועם מישהי בשמלה לבנה שתעמוד אתך מתחת לחופה ואתה תגיד כדת משה וישראל ותשבור כוס?"
"בטח, יש דרך אחרת?"
"כן. לא להתחתן. אתה הומו רותם ואתה... אתה אוהב זין. מה יש לך לעשות עם בחורה? אתה לא נורמאלי."
"אני יודע, אבל אם אני אתחתן כמו שצריך והכל אף אחד לא ידע שאני לא נורמאלי."
"אני אדע. כל מי שמכיר אותך ידע. בחייך רותם, אפילו הילדים שלמדו אתך בכתה ח' ידעו שאתה הומו. את מי אתה חושב שאתה מסדר? אתה הומו, מי תרצה בעל שמשתמש בה בתור תפאורה להסתיר את ההומואיות שלו? אני לא מאמין בכלל שאני מנהל את השיחה האידיוטית הזו אתך."
"אתה לא מבין גוני, לך קל, יש לך את דודו וקימי שאתה יכול לברוח אליהם, ויש לך את אביב אחיך שיביא להורים שלך נכדים, אבל לי יש רק את אימא שהתחילה לשים בצד כלי בית ומצעים שיהיו לי לאחרי החתונה עוד כשהייתי בגנון."
"הם כבר בטח יצאו מהאופנה."
"אבל חתונות ונכדים לא יצאו מהאופנה, ואימא שלי מפנטזת על החתונה שלי כבר שנים. אני לא יכול לעשות לה את זה."
"ולעצמך אתה כן יכול לעשות את זה?"
"כן, אם אני אחסוך לה את הבושה של בן הומו אז כן, וסך הכל זה לא כזה נורא, בחורות הרבה יותר נחמדות מגברים והיה לי די נחמד עם דנה, לא סבלתי ואני חושב שגם לה היה טוב."
המילים שלו חותכות אותי מבפנים, אבל אני נושך שפתיים ושותק. אנחנו פוסעים ברחובות בשתיקה ועוצרים בגן השעשועים הקטן מול הבית שלו. "טוב, אז שלום רותם. שיהיה לך בהצלחה עם החיים שלך והכל." אני אומר בקרירות ומפנה לו עורף.
"גוני, חכה רגע." הוא אומר בתחינה, "תקשיב רגע."
"הקשבתי מספיק." אני מפטיר אליו מעבר לכתפי, פורץ בריצה פראית ולא נעצר עד שאני מגיע לפינה הסודית שלי. שם אני נשכב עם בקבוק וודקה על המזרן, פותח אותו בכוונה להשתכר מהר ככל האפשר, אבל רגע לפני שאני מגיש את הפיה אל פי אני שומע מישהו מנסה לפתוח את הדלת.
"לך מפה רותם." אני צועק, "לך לזיין את דנה שלך!"
"מי זה רותם?" שואל קול מוכר ואז הדלת נפתחת ומנדי מופיע בפתח. "מה יש לך שם, וודקה?" הוא קורס לצידי על המזרון ולוקח ממני את הבקבוק.
"מה אתה עושה מנדי? אסור לך." אני חוטף ממנו את הבקבוק בחזרה, "בשביל מה שלחו אותך עד לסוף העולם? שתברח משם ותבוא להשתכר כאן?"
"תביא לי לשתות." הוא נוהם בזעף.
"לא." אני אומר בתקיפות, וליתר ביטחון שופך את כל הוודקה לכיור. הוא יושב חסר אונים ומביט בוודקה הנעלמת בביוב ואז מתחיל לצחוק.
"סוף מושלם ליום מושלם." הוא אומר במרירות.
"מה אתה עושה פה מנדי? חשבתי שאתה עובד שם."
"כן, עבדתי קצת אחרי שסיימתי את הקורס, אבל קשה לגור בסוף העולם ונורא התגעגעתי לעמית."
"שמעת שאימא שלו מתה?"
"אני יודע. הייתי אצלו היום בניחום אבלים."
"אז אתם שוב ביחד?"
"לא, הוא לא רוצה אותי יותר." אמר מנדי בעצב וסיפר לי איך עמית נסגר בחדר השינה שלו וצעק עליו שילך כי הוא לא רוצה לראות אותו.
"פגעתי בו מאוד." הוא אמר, מיואש, והתחיל לבכות, "עד היום לא הבנתי עד כמה פגעתי בו, אני כל כך אוהב אותו גונן, אני לא יודע איך להחזיר אותו אלי. אני לא יודע מה לעשות."
"לא להתייאש." אני מחווה את דעתי, "תמשיך לנסות. לדעתי גם הוא עדיין אוהב אותך."
"אתה חושב?" מפקפק מנדי, "אבל..."
"תראה, זה די ברור שהוא לא התגבר עליך עדיין, הוא לא יוצא לשום מקום, לא עושה כלום חוץ מלעבוד, שקוף שהוא לא מחפש אף אחד ולדעתי..."
לפני שאני מספיק לשטוח את דעותיי מישהו מנסה לפתוח את הדלת הנעולה והפעם זה באמת רותם.
"גוני!" הוא צועק, "נו, אני יודע שאתה שם. תפתח!"
"לא רוצה, לך מפה, אני לא לבד. עוף ממני."
במקום להסתלק רותם בועט בזעם בדלת ומנדי פותח לו למרות שאני צועק לו שיתעלם מהבוגד הזה.
"אני בוגד?" מתרתח רותם, "יש לך חוצפה גוני! שנינו יודעים מי פה באמת הבוגד."
"אני אולי זיינתי קצת מהצד רותם, אבל עשיתי את זה עם גבר, ואתה... אתה בוגד בעצמך וזה הרבה יותר גרוע."
