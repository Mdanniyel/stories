---
id: 19350
title: "זאת את - פרק ג'"
author: "דנה א."
author_id: 1999
date: "2015-11-05"
category: "אהבת נשים"
tags: ['המומלצים']
prev_chapter_id: 19349
next_chapter_id: 19381
original_url: "http://gogay.co.il/story.php?id=19350"
---

# זאת את - פרק ג'

"אמרתי לה, אמרתי לה שאני אהיה בלאגן, אמרתי לה שהיא לא רוצה להיכנס לסיפור שלי, אלף פעם הזהרתי אותה והנה – הנה שוב זה נגמר, ואיך? 'את לא בסדר', הרי הזהרתי אותה.""דנה, את קשה מידי עם עצמך."מרימה גבה. אירוני שזה מגיע מהבחורה שמנתה כל שריטה ושריטה שלי בסדר מופתי בעבר הלא מידי רחוק."את בעצמך אמרתי לי שאני שרוטה מידי" אני אומרת בחצי צחוק חצי עצב."הלו, קודם כל כעסתי, מאוד, די שנאתי אותך באותה התקופה, ושנית, את באמת רוצה להגיד לי שלא שיניתי שום דבר? שהתנהגת איתה בדיוק אותו הדבר?""לא." בטח שלא. ניסיתי, ניסיתי כל כך חזק לשנות, הפחדים לא נעלמו, הפחד שהיא תלך, תעזוב, שאני אאבד אותה, הוא היה שם באיזשהו מקום, לפעמים הרגשתי אותו יותר, לפעמים פחות. אבל לא כבלתי אותה, מעולם לא אמרתי לה עם מי לצאת ולאן, מעולם לא ביקשתי ממנה דין וחשבון, מעולם לא חשבתי שהיא תלך עם מישהו אחר."יפה. כי למדת, כי הפקת לקחים. כי התבגרת.""אני קצת קנאית.""עשית לה התקפי קנאה?""לא, סתם זרקתי לה הערות לפעמים." אולי לא הייתי צריכה, אולי זה היה ילדותי מידי, הרי בעיני אחד הדברים הכי פחות מושכים זה חוסר ביטחון, אולי זה העיד על כך? השדים שלי לא מניחים לי. ואני מרגישה כל כך פגומה, כל כך רדופה."דניאלה, תקשיבי לי טוב. מי שאוהב אותך יאהב גם עם השריטות שלך ועם הפגמים שלך. אף אחד לא מושלם. היא הייתה מושלמת?""לא. אבל לא שאפתי למושלם, אהבתי אותה כמה שהיא – ככה.""בסדר גמור. ויש בך כל כך הרבה תכונות טובות, אז מה? אז את קצת מפגרת." היא צוחקת "חוץ מזה – הכול מתחיל ונגמר בתקשורת. והיא לא רצתה לדבר, למען השם, הבחורה נפרדה ממך בהודעת וואטסאפ, זה לכל הפחות חוסר נימוס ולכל היותר חוסר אכפתיות מוחלט ממך.""אני מפחדת." ואני באמת מפחדת."ממה?" ואני יודעת שהיא תבין, היא ראתה את הכול, היא הייתה שם בעבר."שאני בכוונה נכנסת למקומות שאני לא יוצאת מהם, שאני בכוונה, באיזה משחק מעוות של הקארמה או התת מודע בוחרת את האנשים הלא נכונים, אלה שמראש אני יודעת שלא יצא מהם עתיד, שהיציבות והביטחון והמשפחה שאני מחפשת כל כך, המקום המוגן הזה, בגלל שלא היה לי אותו בילדות אני הולכת למקומות הכי לא נכונים לחפש אותו בהם, מתאהבת בילדות יפות ששוברות לי את הלב.""טוב, את מכירה את דעתי בנושא ההורים שלך, ועדיין, זה יותר מזה. החיים מוליכים אותנו למקומות הנכונים. הכול קורה מסיבה מסוימת. אז לא הסתדר איתה, קורה. זה לא מגמתי אצלך, את תהיי בסדר, ולא אנחנו לא בוחרים במי להתאהב, ואני יודעת שאת צריכה את הקשר הטוב, הבריא, השפוי, ואת תגיעי לזה, בניגוד לפחדים שלך, את תגיעי למקום הטוב שלך. יהיה בסדר." **אימא**
 הם יושבים על הספה. מבוגרים, עייפים, צופים באיזה תוכן רדוד בטלוויזיה, בשמונה יתחיל המופע שהם אוהבים. הם אוהבים מופעים. תרבות של פעם. חשבתי שהימים לא ישפיעו עליו, טעיתי, הם כן, הקצוות שלו פחות מחודדים, רק מעט פחות.אני לא רוצה לאכזב אותם, הם אנשים טובים – ההורים שלי. והם לא צעירים. מפחיד אותי לחשוב על זה, אבל הם לא.לפעמים אני חושבת שמגיע להיום יותר טוב, מגיעה להם ילדה שתעמוד בציפיות שלהם, שלא תעשה להם חיים קשים, ילדה יותר נורמלית – כמו שהם אוהבים.ואני, אני לא מוצאת את המילים, אז אני שותקת, אני לא אומרת, אני לא רוצה להקשות אז אני שותקת."אני יוצאת." אני זורקת עם חצי רגל בחוץ."יוצאת?" היא מביטה בי."עם מי?" דאגה חולפת על פניה."חברה" ואני יודעת שהשאלה תגיע, אני יודעת, זה הרי מתבקש."היא נורמאלית?"נורמאלית. זאת ההגדרה שלה. כי היא לא יודעת להגיד 'לסבית' או 'סטרייטית' או כל מילה אחרת. זאת לא מהתרבות שלה. היא לא מכירה את זה.אני שותקת, ויוצאת.אין לי את הכוח להתמודד. לכי תסבירי לה שמי ש"לא נורמאלית" זאת הבת שלה, שלא מאמינה בתוויות והגדרות, שלא רוצה לצאת מארונות ולצאת בהצהרות. שפשוט רוצה לחיות, כמו כולם, ולאהוב כמו כולם, מבלי לשלם על זה את המחיר."השעה כבר שתים בלילה!" היא צועקת בצד השני של השפופרת.אני בת עשרים ושלוש אימא, בגיל הזה כבר מיותר לציין מה השעה."אני יודעת.""שכחת שיש לך עבודה מחר?" היא מנסה להשתמש בכל הכלים שיש לה, להחזיר אותי. לאן? הביתה? למוטב? לאן, אימא?"לא. אני כבר מספיק בוגרת כדי לדעת מתי לחזור.""את שוב עם החברה המוזרה שלך?" מן הסתם. אחרת לא היית מתקשרת אליי. אחרת היית ישנה ולא מחכה לי עם המבט המאוכזב הזה שלך."ביי אימא.""תעני לי.""ביי."אני חוזרת. עייפה מהדייט עם החברה המוזרה והנפלאה והיפה שלי, שאני אוהבת, שאני שמחה שהיא חלק מהחיים שלי, שאני צריכה לא להכניס אותה לתוך כל הבלאגן בבית, כי אם היא תדע היא תברח ואף אחד לא אוהב תסבוכות.הלוואי והיינו חיים בעולם בלי הגדרות, הלוואי והאהבה הייתה רק אהבה, הלוואי ולאהוב היה פשוט כמו לנשום."תחשבי טוב על המעשים שלך דניאלה." היא עומדת בדלת של החדר עם הפרצוף המאוכזב שלה, הכועס."איזה מעשים אימא, מה את רוצה?""המעשים האלה, אני לא מבינה מה עשיתי לא בסדר שזה מגיע לי? את מנסה להעניש אותי על זה שלא הייתי איתך מספיק בעבר? שעבדתי כדי שיהיה לך אוכל, שיהיו לך בגדים?"כן. אני מנסה להעניש אותך. בדיוק. קלטת. אני מנסה להעניש אותך ואת אבא על ידי כך שאני נמשכת לנשים. על ידי כך שאני מתאהבת בבנות שעוזבות בדיוק מאותה הסיבה הארורה שלך – כי זה לא נורמאלי.אני בוחרת במודע להפוך את החיים הבוגרים שלי לקצת יותר מאתגרים משאר האוכלוסייה, אני בחורת לשקר לך ולאבא ולאסנת ולא לשתף את המשפחה שלי בדבר שנראה לי הכי טבעי בעולם. אני בוחרת ללהטט בין כולם כדי שאף אחד לא יפגע ובסוף כולם נפגעים כולל אני עצמי, ואני לא רואה מוצא מכל הסיפור, ככה אני, מענישה אותך בשיטתיות. חושבת שאני מפגרת שלא סיפרתי להם בגיל חמש עשרה, בחסות אומץ הנעורים. פחדנית. עכשיו אין לי אומץ.  "תעזבי אותי, אני רוצה לישון.""תלכי לטיפול, היית בעבר, אולי היא תצליח לרפא אותך."נכון. אני חולה. חולה מאוד. PRAY THE GAY AWAY  אולי היא תצליח לגרום לי לאהוב בנים? ואז אני אביא לך חתן נאה, שיאהב אותי ויאכל את האוכל שלך וכולכם תהיו מאושרים. ואולי תניחו לי לנפשי ותתנו לי לחיות."את חייבת להיות לא כמו כולם, ואת צריכה להיות כמו כולם, כמו אסנת, נורמאלית."אני נשבעת שאם אני אשמע את המילה הזאת עוד פעם אני אתפוצץ.ומתחשק לי לצעוק לה, "כן, אני נמשכת לבנות, כן, כן אני אביא לך כלה הביתה והיא תשב בארוחות המשפחתיות ואת תנסי לפתם אותה באוכל שלך עד שהיא תתמלא עד אפס מקום, והילדים שלנו יסתובבו בסלון וכולנו נהיה one big fucking happy family""כן, אני מאושרת כשאני רחוקה מהמקום היחיד שאמור לתת לי ביטחון, כשאני נוסעת ברכב עם האישה שאני אוהבת ושומעת שירים דביקים על אהבה, מאושרת וטוב לי כל כך, את לא אמורה להיות שמחה מזה שטוב לי אימא?"אימא, לכי לישון." היא סוגרת את הדלת. אני תוהה עוד כמה זמן אני אוכל להימנע מלצאת בהצהרות המקוללות האלה? זה הרי תוקע אותי. לחיות בשקר. גם זוגיות נורמאלית אי אפשר לקיים ככה, איך אפשר להחזיק משהו אמיתי בין כל השקרים?הם יושבים ומביטים בטלוויזיה, אני שותה מים במטבח. מביטה בהם. הם לא אנשים רעים. הם ההורים שלי. הם מנסים לפצות אותי עכשיו על ילדות שלא הייתה ילדות, זורקים לי כסף פה ושם, היא מנסה לחבק אותי יותר, לנשק, לקרב אליה, אני לא יכולה. האם מגיע השלב שבו דברים הרוסים מכדי לנסות לתקנם? אולי.והם פשוט לא מבינים ואני חושבת שהם גם לא יבינו. ועצוב לי. בסך הכול ביקשתי שיהיה לי טוב, מי רוצה לחיות בניכור מהמשפחה שלו, שהוא אוהב, למרות הכול אוהב? להסתיר מהמשפחה כל הזמן? מי בוחר לעצמו כאלה חיים? ולרגע זה נראה לי פשוט לא אפשרי. **גיל עשרים וארבע**
 הכול מעורפל. העשן מתערבב עם האורות והאורות מתערבבים עם הדמויות. הכול מעורפל בראש, אבל לא מעורפל מספיק, אני עדיין זוכרת איך קוראים לי. והרי הבטחתי לעצמי שאני לא אזכור בסוף הערב. המוזיקה מתגברת אבל אלה לא השירים הרגילים של המקום, אבל הערב זה לא מפריע לי מידי, אין לי מספיק אנרגיות להשקיע בכך תשומת לב. אני חוזרת מהשירותים, אוחזת בכל חפץ דומם שאני מוצאת בדרכי לספה. 
 "איך היה?" שואלת אורטל ספק מוטרדת, ספק משועשעת.
 "משחרר." אני עונה לה בכנות המתבקשת.
 מתיישבת בינה לבין נסטיה, אני אוהבת את המושב שלי, מרגיש לי בטוח.
 "סליחה?" אני מסמנת למלצרית שתיגש.
 "כן?" היא בלונדינית, אני חושבת. יפה? אני לא יודעת, זה לא משנה. 
 "אתן רוצות משהו?" נענע ראש לשלילה,"עוד לא סיימנו את שלנו.""אז שלוש צ'ייסרים של ואן גוך אסאי בבקשה." כן, שלושתם בשבילי.
 היא חוזרת תוך דקה.
 "לחיי מה שותים?" שואלת נסטי."לחיי האהבה." אני עונה במרמור. אפשר לשתות לחיי משהו שמת? לא חושבת שמקובל להרים לחיים, אבל הרי זה לא באמת משנה. שני צ'ייסרים עושים את דרכם במורד גרוני, שורפים את כל הנקלע לדרכם, זה בסדר, הפעם זה בשליטתי. 
 הדקות חולפות, מישהו ניגש ומנסה להתחיל עם אורטל, כל כך מיותר, היא מבהירה לו שהיא מאוד נשואה ומאוד מאושרת. "חבר זה לא קיר." אני חושבת שהוא אומר ואין לי מושג מה נאמר אחר כך. הוא הולך וחיוך מתפשט לי על הפנים. "היי אפרופו חבר? אורטל את יודעת שגם לי הייתה חברה עד לפני כמה שעות?" היא לא שואלת יותר מידי. מחליפה מבט עם נסטיה. עוברים נושא. אני לא בוכה על החלב שנשפך ועכשיו הצ'ייסר השלישי נשפך למורד הגרון שלי.האוויר הקר של הצפון מקבל את פנינו כשאנחנו יוצאות מהפאב, ואני עדיין זוכרת איך קוראים לי. חבל. 
 איכשהו אני מגיעה למיטה. חושבת על אם הייתי מתקשרת אליה ואומרת לה שאני שיכורה ואין לי מושג איפה אני אם היא הייתה באה, מיותר. התשובה ברורה. לא. "את לא בסדר." עדיין? אחרי כל מה שעשיתי כדי להיות בסדר? אחרי כל מה שאני עושה, אני לא בסדר? והאירוניה לא חומקת מעיניי, שפוכה על המיטה שלי לפנות בוקר. חצי מעולפת, לבד, בוכה על עוד אהבה נכזבת, בלי שום כיוון בחיים. אולי היא צדקה? 
 בבוקר אני מתעוררת עם בחילה נוראית, הכול בסדר אבל הבחילה לא מניחה לי, מתעוררת והאלכוהול עדיין לא יצא ממחזור הדם שלי, אז אני כותבת עליה, ופורקת. וזה קצת מקל.   **איתו**המושבים מורדים מטה. אני מביטה בחלון שבחוץ. לילה, רק העצים מקיפים אותנו. והמוזיקה, הוא הדליק משהו קלאסי, אני לא מכירה את היצירה, אבל העיבוד שלה מצוין, נעים לאוזניי. אנחנו כבר אחרי שלב האוכל, והדיבורים. הוא הזמין אותי וזה מוזר לי ואפילו קצת מחמיא. הוא הרי לא חייב, מי אני בשבילו בכלל?"אני רוצה יותר." אני אומרת בשקט."גם אני." הוא ילד, רוצה לכבוש את העולם. להגיע למשהו. להשאיר את החותם שלו."אני רוצה לחיות אורן, לחיות. לא רק להתקיים.""אז תתחילי, תפסיקי לפחד, תתחילי לחיות, לא בשביל ההורים שלך, לא בשביל אף אחד, בשבילך.""איך?" איך עושים את זה, כשאבודים, כשלא יודעים כלום, כשאין מספיק כלים כדי להתנהל במציאות."לאט, אני לא אומר שיהיה קל. אפילו יהיה קשה, אבל בסוף תגיעי למה שאת רוצה, למה שאת צריכה.""אני רוצה לתאילנד." אני מצהירה בהחלטיות, מדמיינת את החול הרך, הרוח, הדקלים הגבוהים מתנועעים ברוח."עוד יהיה תאילנד, כל מה שתרצי יהיה לך." והרסיסים שלי מתנועעים מהאנרגיה של המשפט.הוא אסף אותי, אפילו לא הייתי צריכה לעשות קילומטרים בשבילו, הוא עשה בשבילי.ויש לו לב טוב, והוא גבוה וחסון, השיער שלו קצוץ דק, הוא בחור יפה. אני מעסה את הכתפיים שלו, הבטחה זאת הבטחה, מעבירה את האצבעות שלי בשיערו."ממממ... איזה כיף." והוא לא מפחד להגיד. הוא אומר. הוא ישר. הוא פשוט. לא מתוסבך.ואני חושבת כמה זה יכול היה להיות פשוט, קל, כמה שהחיים שלי יכולים להיות פשוטים אם אני רק אבחר בכך."איך את יודעת שאת לא נמשכת לגברים אם לא ניסית? את צריכה לשכב עם מישהו או לצאת עם מישהו." אושר מהדהדת לי בראש. שנאתי כשהיא אמרה את זה, שנאתי, כל כך קל לך לשלוח אותי למישהו אחר? לוותר עליי? כנראה שזה היה שם מההתחלה. כן דניאלה, תסמכי על עצמך להתעלם מנורות האזהרה האדומות. לא עוד."את רוצה שאני אעשה לך מסאז'?" הוא שואל. והלב שלי נתפס."לא. אבל תעשה לי נעים." אני מושיטה לו את זרועי, והוא עושה. עובר עם האצבעות הארוכות שלו על העור שלי, מלמעלה ועד לכף היד, מלטף, לאט, היד שלו חמה ורכה, ורטוב לי, וחם לי. אני לא יודעת אם אני רוצה אותו, או בהיי כרגע, או פשוט רוצה להוציא את זה מהסיסטם וכן לנסות, אולי אני אוהב את זה, אולי יהיה לי נעים? התחושה הזאת כל כך נעימה, הרכות הזאת, החום, הוא כל כך עדין, ואני יודעת שמבין כל האפשרויות, נכונות או מוטעות ככל שיהיו, אחת מהן היא הכי נכונה - המגע האנושי, המגע הזה ברגעים של קריסה, של לבד, של נטישה, המגע שלו כל כך מנחם וזה מה שנכנס לי מתחת לעור, לתוך התאים ועד לנשמה - הנחמה."אתה יודע אורן, אם לא היית יקר לי, כבר הייתי עושה מעשים ששנינו היינו מתחרטים עליהם יותר מאוחר." אני יורה בחסות החשכה, וזה נכון, הייתי מנשקת אותך, נותנת לך לגעת בי, ממש כאן, במכונית, בחושך, בהיי. אני לא מפחדת ממך. אפילו לא מפחדת שיכאב לי. מפחדת מזה שזה ימצא חן בעיניי, אולי, מפחדת מההשלכות – בטוח."דניאלה, למה שלא ננסה מעבר? זוגיות, אני לא מדבר על להיפגש כל יום, פעם בכמה זמן, תנסי, בואי נזרום ונחיה."אתה נשמה אורן. אתה רוצה יותר. ומגיע לך יותר. תאמין לי, אתה לא רוצה בחורה שכרגע שרטו אותה עוד יותר ממה שהיא הייתה, שלא סגורה על הנטייה המינית שלה, שלא מאמינה בהגדרות, שלא מאמינה בכלום לפעמים. אתה לא רוצה להיכנס לזה.אתה חבר, אתה יקר לי, לא ניסיון, לא טיוטה, לא בובת ריסוק במבחן החיים שלי.הוא לוקח אותי הביתה, ג'נטלמן אמיתי."לילה טוב, ותודה לך על הכול." אני מנשקת אותו על הלחי.מספיקה לראות את מבט האכזבה שלו לפני שאני סוגרת את הדלת.חושבת עליה, אם זאת הייתה היא, זה היה נגמר בנשיקה על השפתיים – וזאת האמת.אחר כך אני מהרהרת בזה, הוא הרי באמת מקסים. עשה בשבילי כל כך הרבה בערב אחד, ויש בו קסם. מצד שני גם בה היה קסם. גם היא אמרה לי את כל המילים היפות בהתחלה, 'הרבה זמן זה נמשך' אני חושבת במרמור... החומות שלי גבוהות, הקוצים עבים, ברכותיי אושר, הצלחת להרוס את האמונה שלי, אבל אני מוכרחה לציין – לא עשיתי את כל העבודה לבד.אני לא מתקשרת אליו, כותבת לו הודעה, מודה לו על הכול, מעניין אם הוא מרגיש את הפרידה שבה. אני לא אמשיך את משחק הידידות הזה. הכול טוב ויפה עד שמישהו רוצה יותר. 'את מחריבה לעצמך' אני שומעת את הקול בראש.לא. אני מצילה אותו, מצילה אותו בדיוק ממה שהיא עשתה לי – מלבזבז את הזמן איתי, מלהיות הניסיון שלי, מלהיפגע.איכפת לי ממנו, אז אני רוצה שיהיה מאושר ויגשים את החלומות שלו, הוא בחור טוב, מגיע לו טוב. ואז אני מחליטה שדי לי מזוגיות עכשיו. מניסיונות, מטעויות, מתהיות, אני רוצה שקט. אני מכבה את האור בחדר ונרדמת.בחלום אני בתאילנד, על החוף, המים שקופים, שקופים, כחול מתמזג בירוק, אמרלד באקווה מרין, כפות הדלקים מלמעלה מתנועעים בנחת. רוגע מוחלט לעומת אי הידיעה שמחכה לי כשאני מתעוררת.
