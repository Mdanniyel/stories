---
id: 15530
title: "אל תהיי עצובה"
author: "שפנפנה"
author_id: 1592
date: "2009-06-14"
category: "שירת נשים"
tags: ['שירת נשים']
prev_chapter_id: None
next_chapter_id: None
original_url: "http://gogay.co.il/story.php?id=15530"
---

# אל תהיי עצובה

*לשירה*

אל נא ממך להתעטף במחשבות קודרות.
צאי. שאפי את אוויר הים.
חשבי על כל הדברים הטובים בעולם.
חשבי על המזל הגדול שנפל בחלקך
לראות, לשמוע, להיות בת- חורין
להביע את כל אשר בליבך.

אל נא ממך ייסורים עצמיים לבקש.
בקשי לעצמך רגעים של רוממות הנפש.
הן, יבקש האדם- ממון, יתעשר
יבקש- מדמנות, יבוסס כל חייו אך ברפש.

הביטי למטה, רגלייך פוסעות מעצמן
גופך בן- חורין מקרסול ועד ברך.
אם תרצי באמת, את תוכלי לנשק את הירח 
ולקטוף לעצמך כוכבים על הדרך.

אל נא תהיי עצובה,
בזכות ולא בחסד
הבאת על עצמך חום גדול ואהבה.
