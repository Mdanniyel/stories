---
id: 15829
title: "ליבו של ואלנטיין"
author: "רון בלו"
author_id: 1562
date: "2010-01-20"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15829"
---

# ליבו של ואלנטיין

ככלות עוד יום עוד חודש ועוד שנה

במרוצת חיי המשוגעים

בעודי אוכל מעשן ומכלה את עצמי לדעת

אני מקשיב לשיר ישן נוגה

שוב ושוב ושוב ושוב

ויודע כי יום אחד כל זה יסתיים

יום אחד לא אהיה יותר

אז גופי ישכון עפר

ונפשי תתרפא בגן

אז רוחי תרחף על פני המים

ונשמתי תבוא לבקר אותך

בחלום אשר לא תבין את פשרו

אבוא לבקר אותך בחלומך

לבקש מחילה ולהודיע על עזיבה

חידה אחוד לך

ובחלום נתייחד

והאהבה אשר אין לה שם

תתגשם לרגע קט



יום אחד לא אהיה עוד

אז אבוא להיפרד ממך בחלום

בחלום מוזר שלא תדע את פישרו

ורק השיר אשר אשיר לנפשך

יישאר עימך בזיכרונך בבוקר

והשיר והמנגינה יהיו לך מתנת פרידה ממני

מתנת פרידה מאהבתי.
