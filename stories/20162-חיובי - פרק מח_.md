---
id: 20162
title: "חיובי - פרק מח'"
author: "אודיגו"
author_id: 1734
date: "2017-02-06"
category: "אהבת גברים"
tags: ['אהבה וזוגיות']
prev_chapter_id: 20161
next_chapter_id: 20163
original_url: "http://gogay.co.il/story.php?id=20162"
---

# חיובי - פרק מח'

היום תהיה אצל אורון בזולה מסיבת סוף הקיץ - סתם תירוץ מהתחת להתהוללות פרועה, אבל שיהיה - ונוני ושי נשבעו שאם אני לא מפגין נוכחות לפחות לשעה הם יגררו אותי בכוח לזולה ויקשרו אותי לכיסא. אני לא מבין את נוני, דווקא עכשיו כשאני מנסה לשחרר אותו ואומר לו כל הזמן שהוא חפשי ושיעשה מה שמתחשק לו הוא נדבק אלי בהיסטריה, מטלפן כל הזמן, בא הביתה בכל הזדמנות, מוותר על תורנויות ועל בילויים עם חברים, וכמעט שלא מבקר יותר אצל הוריו. לפי מה שבוני מספר הוא מתעלם מחיזורים של אחרים ואומר בזעם לכל מי שמנסה לגשש אצלו אם יש מצב שיש לו חבר. אם הוא היה מתנהג ככה בשנה שעברה הוא היה חוסך לי הרבה כאב לב ועצבים. לאחרונה הוא מתנהג בצורה מוזרה בבית, אומר לי פתאום שהוא אוהב אותי, מודה לי כשאני עושה כל מיני דברים בבית - רוחץ כלים למשל, או שוטף את המטבח, או מסדר בשבילו משהו בבנק, סתם שטויות של יום יום שבדרך כלל הוא בקושי שם לב אליהם נעשו אצלו פתאום סיבה להתנפל עלי בתודות. בשבוע שעבר הוא הביא הביתה פרחים.ועוד דבר מוזר, הוא כל הזמן נוגע בי. אם אנחנו באותו חדר הוא מיד מתיישב לידי ומניח עלי יד, מלטף, נוגע, כאילו כדי להיות בטוח שאני עדיין שם ולא התנדפתי לחלל.היום שכבנו על המיטה סתם ככה עם העיתונים של שבת, אני קורא את דנה והוא מזפזפ, וכל הזמן היד שלו על הכתף שלי. אני מתהפך הצידה והוא מעביר את היד לירך שלי. גם מתוך שינה הוא חייב כל הזמן לגעת בי. זה מגע קל שלא מפריע ולא מטריד, אבל זה פשוט מוזר. גם במיטה הוא מתנהג משונה, מאוד בעדינות, בלי ויכוחים על תורות, ותמיד שואל אם בא לי ואם אני רוצה, ומקפיד נורא לא ללחוץ עלי גם כשהוא נורא חרמן, מה שמאוד לא אופייני לו.זה קצת מדאיג אותי, אני מחכה שהנחמדות הזו - שהיא כל כך לא הוא - תתרסק בפיצוץ אחד גדול והר געש של זעם יתפרץ בבת אחת. אחרי שזה יקרה נחזור להיות כמו קודם, בינתיים בגלל שהוא כזה גם אני חייב להיות נחמד ומתחשב ועם הזמן זה נעשה מעיק קצת.הוא גם לא מעשן יותר, ולא ראיתי אותו שותה כבר שבועיים, ממש מהפך. לא אוהב מהפכים כאלה, זה מלחיץ אותי. אני יודע שאני צריך לדבר איתו ולברר מה קורה, אבל משום מה אין לי די כוח לזה. המסיבה בזולה של אורון שנועדה לחגוג את סוף הקיץ ותחילת הסתיו, או סוף החופש הגדול, תלוי אם אתה תלמיד, או רוסי מוכה געגועים למזג אוויר שיש בו יותר מחורף וקיץ, יצאה אחרת לגמרי ממה שחשבתי.תכננתי לרדת בערך באחת עשרה בלילה לזולה, לעשות סיבוב, להפגין נוכחות לא מחייבת ולהתפוגג במהירות ברגע שהשיכור הראשון יתחיל להקיא בפינה. ככה אני עושה תמיד וכולם כבר רגילים שאני לא חיית מסיבות. לא שותה, לא רוקד ומקטר כל הזמן שהמוזיקה חזקה מידי ושקשה לי לנשום עם כל העשן הזה.טוב, אז תכננתי. לגורל היו תכניות אחרות. בערך בעשר אני שומע צעקות מלמטה. יורד מהר ומגלה מהומה גדולה. רק אחר כך הסבירו לי מה קרה, אבל כשהגעתי כל מה שראיתי היה כמה זרים שתויים, חסרי נימוס וטעם בבגדים מנסים להתפרץ באלימות לזולה, בעוד שסשה הגדול, אורון ונוני מנסים להדוף אותם.השאר סתם עמדו מסביב וצרחו. הומואים, נו.ירדתי מהר במדרגות במטרה להפריד, להרגיע ולשלוח את החבורה שנראתה לי מטופשת, ולא ממש מזיקה לדרכה, אבל בדיוק כשהגעתי מישהו דחף ממש חזק את נוני, וצחק כשהוא מעד על סשה, והדבר הבא שאני זוכר זה את עצמי צועק, בועט, משתולל, מכניס ראסיות ומנופף סכין (סכין? ממתי יש לי סכין?) ומקלל קללות מאוד גסות ואפילו מטונפות ברוסית, ובעוד כמה שפות סלאביות שאני לא דובר אותן, אבל לקלל בהן אני דווקא כן יודע.עד שחזרתי לעצמי הילדים המטופשים ההם שנגררו אחרי שניים מהאורחים של אורון וניסו להידחף בלי הזמנה למסיבה כבר ברחו מזמן, ונוני וסשה עמלו קשה מאוד להרגיע אותי ולגרור אותי למעלה. סשה ניסה לשכנע את נוני לתת לי ברנדי או וודקה או משהו כזה שירגיע אותי (אף אחד חוץ מנוני לא באמת מאמין שאני לא מסוגל להשתכר, ובעצם גם הוא לא ממש מאמין, אבל אין לו כוח להתווכח איתי), ונוני שרעד כולו וכמעט בכה אמר שהכל בסדר, הוא כבר יטפל בי ופחות או יותר דחף את סשה החוצה. אחר כך הוא התנפל עלי בצעקות ושאל אם השתגעתי ומה קרה לי? וסיפר לי שכמעט הרגתי את הבחור שדחף אותי - סתם ילדון רזה ומסטול שבקושי ידע איפה הוא נמצא."די, שקט. שתוק." ביקשתי כי הראש נורא כאב לי והרגשתי שכולי רועד מבפנים. ככה אני מרגיש תמיד אחרי שאני מעורב בסצנה אלימה. זה לא קרה כבר מזמן וקיוויתי שבגילי זה כבר לא יקרה, אבל הנה, תמיד יש הפתעות. "לא ידעתי שאתה יודע ללכת מכות." אמר נוני שנרגע והתחיל לחייך, "ממש הדהמת אותי, נכון שהתרגזת כי הטיפוס ההוא דחף אותי?" ועכשיו הוא כבר ממש צחק נהנה מהמחשבה שדווקא אני שתמיד מטיף נגד אלימות הלך והרביץ מכות כדי להגן עליו."כן, בגלל זה התרגזתי." אמרתי, "אף אחד לא ידחוף את החבר שלי בלי לחטוף על זה." וכמעט שהאמנתי בזה, אבל בלב אני יודע שהוצאתי על הבחורים הסתומים האלו  את העצבים שצברתי במשך כל הקיץ הארוך החם וההזוי שעבר עלי. לא שלא הגיע להם, הם נטפלו ברחוב לסשה הקטן ולדימה, קראו להם הומואים ועקבו אחריהם עד לזולה. בכל מקום יש תמיד חבורות כאלו של ערסים משועממים שנהנים להיטפל להומואים ולעשות קולות של הומופובים, אבל אם אתה בודק טוב מה עומד מאחורי ההתנהגות המרגיזה הזו אתה מגלה לעיתים קרובות שמנהיג החבורה שגורר אחריו עוד כמה טיפשים שתויים הוא הומו לטנטי שלא סתם מתעקש להיטפל דווקא למי שנראה לו הומו, יש לזה סיבה טובה, ואל תתפלא אם תגלה אותו אחרי כמה שנים מענטז כאחרונת הקוקיצות במצעד הגאווה."נוני, תראה, אני מרגיש כבר יותר טוב והכל בסדר." אמרתי, "אולי תלך למסיבה, חבל שתפסיד בגללי.""למה נדמה לך כל הזמן שאני מפסיד דברים בגללך?" שאל נוני, ולפי הכובד הזה שחשתי בקיבתי ידעתי שהנה זה הגיע, עכשיו אנחנו נדבר על זה."לא נדמה לי, זאת עובדה. בגללי אתה מפסיד כל הזמן דברים כמו מסיבות וטיולים וזיונים בלי קונדום ו...""סתום כבר." הוא אמר ונשכב עלי, "פשוט תסתום. אין לי כוח יותר לחפרנות האשכנזית שלך."האמת שגם לי לא היה כוח לחפרנות שלי. הרגשתי כמו אחרי מחלה - סמרטוטי לגמרי. "מאיפה הגיע הסכין?" שאלתי אחרי שהגעתי למסקנה שאין מצב שאני אצליח להיזכר בזה בכוחות עצמי."מה? אתה לא זוכר?" הוא הרים את הראש והסתכל עלי מופתע. "לקחת אותה מהמחומצן הקטן ההוא שעמד בצד."למה תמיד הבחורים הקטנים הם אלו שמחזיקים סכינים, ואם הם יכולים להרשות לעצמם הם גם קונים אופנועים ענקיים, ואחר כך ג`יפים מפלצתיים, ואם אף אחד לא עוצר אותם הם מנסים לצעוד עד מוסקבה ולכבוש אותה? עיין ערך נפוליון, עוד בחור קטן ונמרץ מידי. "אה, כן." אמרתי כאילו נזכרתי, אבל נוני מכיר אותי כבר יותר מידי זמן."אל תגיד לי שזה שוב קרה לך." הוא אמר בדאגה.השוב שהוא דיבר עליו זה משהו שקרה לי לפני כמה ימים וכל כך הפחיד אותי עד שאפילו בבלוג לא העזתי לכתוב עליו. מה שקרה זה שהסעתי מישהו בלילה הביתה, וכשיצאתי מהחניה אצלנו הלכתי פתאום לאיבוד.היה חושך, זה נכון, אבל הפנסים של האוטו דלקו והייתי בסביבה מוכרת - מקום שאני נכנס ויוצא ממנו לפחות פעמיים ביום - ובכל זאת, לכמה שניות, לא ידעתי מימיני ומשמאלי. מין הרגשת ורטיגו מוזרה כזו, כאילו אני מרחף בחלל ריק וחשוך ואין סביבי כלום. זה חלף אחרי שניות ספורות ומיד אחר כך חזרתי לעצמי, אבל נבהלתי וסיפרתי לנוני – טעות. "יכול להיות שזה קרה שוב, אני לא יודע, אבל אני כן יודע דבר אחד, המוח שלי נדפק ואם אתה מתעקש להישאר איתי אתה ממש טיפש.""אז אני טיפש, זה מה יש. למה, לא נאה לך חבר טיפש? בין כה יש לך מוח דפוק." אמר נוני וניסה לעשות מזה בדיחה, אבל הוא היה עצוב ומבוהל. "מה בדיוק הרגשת כשהתנפלת על הבחור ההוא?" הוא ניסה להבין מה קורה איתי."כעס איום. כעסתי נורא, רציתי לרסק אותו לחתיכות, לחתוך אותו, לרמוס אותו. זה כל מה שאני זוכר, כעס נוראי.""נשמע כמו אובדן שפיות זמני.""נשמע שאתה רואה יותר מידי סדרות פשע בטלוויזיה."בוני נכנס מצא אותנו שוכבים על הספה בחושך ומדברים, ושאל אם הוא מפריע ואם בא לנו עוגיות, או באנגים, או משהו אחר? נוני רצה בירה קרה ואני רציתי עוגייה עם חשיש, אבל רק חתיכה אחת. הוא דהר למטה והביא לנו ושאל שוב אם אנחנו בטוחים שאנחנו לא רוצים לרדת למטה כי מישהו הביא סרט חדש נהדר, וממש נחמד שם."לא." ענה נוני בשם שנינו, "אנחנו מעדיפים להישאר כאן לבד. לך תעשה חיים, זה בסדר." הוא רץ שוב למטה, מזמזם לעצמו משהו שמח וחזר הביתה רק בצהרים, מאוד מרוצה מעצמו, אכל המון ושוב נרדם.אחרי שהוא הלך עברנו למיטה שלנו, ראינו קצת ערוץ ההיסטוריה - ידעתם שגברת ריגן התייעצה עם אסטרולוגית בזמן שהייתה הגברת הראשונה בבית הלבן? - ונרדמנו זה לצד זה. בבוקר קמנו לאט, וכמו בימים הטובים אהבנו זה את זה בכיף ואחר כך נוני שוב נרדם ואני הלכתי לעבוד כמה שעות אצל מישהו שהבטחתי לעזור לו במשהו. חזרתי הביתה והוא עדיין היה שם, מגרף את הפרחים של הבוגנוויליה מהגינה.אכלנו יחד צהרים - הוא הכריח אותי לגמור את כל העוף - והלכנו שוב למיטה, ובדיוק כשקמנו מהשנ"ץ הנחמד שלנו נשמע ברדיו (88 אף אם, אלא מה?) רי צ`ארלס הקשיש שר שוב על ג`ורג`יה אהובתו.נוני בדיוק עמד מתחת לזרם במקלחת וחפף את הראש. ראיתי איך הוא מחייך בעיניים עצומות וידעתי בדיוק על מה הוא חושב - משהו שקרה לנו פעם בדיוק כשהשיר הזה התנגן ברקע ומאז החשבנו אותו לשיר שלנו - והייתי מאושר מאוד.****למה כל כך קשה לנו לדבר על עצמנו, באמת יש זוגות שפשוט יושבים ומדברים על מה הם מרגישים? הבוקר הוא התעקש שהסקס יכלול גם חדירה. "תזיין אותי." הוא אמר, "אני חייב אותך, חייב עכשיו וחזק.""תראה..." התחלתי, "יש דברים אחרים שהם לא פחות טובים... זה לא בטוח ככה... תבין אותי..."
 "תפסיק להיות כזה אשכנזי מעצבן." הוא התרגז והפגין שוב את הגמישות העקשנית והבלתי מתפשרת שלו, מושך אותי אליו, מתפתל בנחישות של נערת גומי ונועל את ירכיו על מותני עד שהשיג את שלו. זה לא שלא נהניתי, אבל כל הזמן גם חרדתי שתקרה תקלה ושוב הקונדום יקרע - זה קרה רק פעם אחת בעבר ולא קרה שום דבר נוראי, אבל אני לא יכול להפסיק לפחד - לא אכנס לפרטים, אבל די אם אציין שהוא נהנה יותר. "מה יהיה אתך?" הוא נזף בי אחר כך, "אתה לא יכול להירגע קצת ולהפסיק להיות פולניה לחוצה כזו?""לא.""הלוואי והייתי נדבק כבר," הוא אמר בדרכו למקלחת, "ואז אולי היית מפסיק להיות מעצבן כזה." לקח למוחי המותש כמה שניות לקלוט מה הוא אמר, אבל ברגע שזה נקלט חטפתי קריזה. מרוב עצבים זינקתי מהמיטה, דהרתי למקלחת והתחלתי לריב איתו על השטות שהוא אמר.הוא צחק - קשה מאוד לריב איתו אחרי זיון טוב - ודחף את הספוג לידי, "שתוק, שתוק יא אשכנזי ותסבן לי את הגב." סיבנתי, אבל לא שתקתי עד שהוא סתם לי את הפה בנשיקה. בצהרים הוא התקשר כמו תמיד להזכיר לי לקחת את התרופות והודה כבדרך אגב שאולי מה שהוא אמר בבוקר היה בגדר שטות."אולי? בטוח שזו הייתה שטות ואתה יודע את זה.""כאילו שאתה לא עושה שטויות.""בטח שכן, כל החיים שלי הם רצף של טעויות ושטויות.""נו, אז אתה רואה שאנחנו מתאימים?" הוא אומר מרוצה מאוד מעצמו ומבקש ממני לקחת חופש ביום רביעי כי יש לנו תור אצל הרופא שלי."לנו? וממתי אתה קובע לי תורים?""המזכירה שלו לא השיגה אותך אז היא התקשרה אלי ובמקרה הייתי זמין. קבעתי לך תור ואני רוצה לבוא גם כן אם לא אכפת לך.""ואם כן אכפת לי?""אני בכל זאת אבוא.""אני מעדיף שלא.""אני לא שואל אותך יורם. לך לעבוד ותהיה ילד טוב. ניפגש מחר בערב בבית וביום רביעי נלך יחד לרופא."זהו, חזרנו מהרופא. היה רע לתפארת. אני מיד אספר איך ומה, אבל קודם אני רוצה שהמחאה שלי תירשם בפרוטוקול - אני כותב את הפוסט הזה בלי רצון ובחוסר חשק.כשפתחתי את הבלוג הכוונה הייתה לספר על החיים שלי כבן אדם, ולא כחולה, אבל לאט לאט המחלה הזו מתגנבת ומתנחלת, לוקחת עוד ועוד שטחים מהחיים שלי.אני שונא אותה. שונא את עצמי שהכל קרה בגללי. כועס נורא עליו שמתעקש להישאר. רוצה רק שיעזבו אותי לבד. עוד כשהוא חזר אתמול בלילה, עייף מיום עבודה ארוך התחלנו לכעוס זה על זה."אני מתכוון להיכנס יחד אתך לרופא." הוא אמר, "הפעם לא תשאיר אותי בחוץ על הספסל.""אני לא רוצה." צעקתי, והוא צעק חזרה שהוא כן רוצה, שהוא חייב, ושיש לו כל מיני שאלות לרופא. למרות שכעסתי והתמרמרתי היה ברור שהוא ינצח ויעשה כרגיל מה שהוא רוצה. כשרק הכרנו אני הייתי הבוגר החזק והחכם, אבל המצב השתנה לאט לאט לרעתי ועכשיו הוא זה שמחלק לי פקודות. אין לי די אנרגיות וכוחות להתנגד. הוא בריא וצעיר, ואני נעשיתי סמרטוט.הרופא התחיל בבשורות הטובות - רמת הווירוס בגוף שלי נמוכה עד מאוד (לא ניתנת לספירה שזה דבר טוב) ומערכת החיסון שלי במצב מצוין. הבשורות הרעות הן שהמחיר שאני משלם כדי להיות במצב הזה גבוה מידי בשביל הגוף שלי והוא לא עומד בזה יותר. הכבד שלי לא אוהב את התרופות הללו, וגם הלבלב לא משתגע בגללן, ויש גם את עניין בעיית המשקל שממשיך לרדת."יש תרופות מדור חדש שתופעות הלוואי שלהן..." התחיל הרופא בחיוך אופטימי והשתתק כשראה איך אני מתכווץ בכיסא."אני לא רוצה, אני לא יכול, תעזבו אותי, די כבר."כמובן שהם לא עזבו. הרופא כי על זה הוא מקבל משכורת, ונוני כי הוא סתם אידיוט עקשן ומציקן. ואם לא די בכך הוא גם שלף שוב את הסיפור עם תוספי המזון הארורים האלו. הרופא אמר שזה רעיון נהדר ואני התכווצתי עוד קצת.העניין הוא שיש איזה כדור צמחי מגעיל שמשאיר לך טעם נוראי בפה לשעות על גבי שעות ואמור לנקות את הדם, לאושש את הכבד, השד יודע מה, דבר אחד בטוח - הוא מאושש מאוד את חשבון הבנק של היבואן. הדבר המכוער והמסריח הזה עולה הון ועוד ביורו. הרופא אמר ששמע דברים טובים על התוסף הזה ואם לא יועיל לא יזיק וכדאי לנסות."תשכח מזה." התפרצתי, "כבר יותר זול להשתמש בקוק.""אתה תשתוק." התרגז נוני, "פתאום נעשית קמצן? למה על שטויות אתה אומר שזה רק כסף וזה לא חשוב, אבל כשזו הבריאות שלך והחיים שלך אתה חוסך? זה הכסף שלי ואתה שתוק ודי.""לא רוצה לשתוק." צעקתי עליו וקמתי, "תפסיק להשתיק אותי כל הזמן, אני אומר לך שאני עייף, ואני לא רוצה יותר. היה לי מספיק, תעזוב אותי." התחלנו לצעוק שם אחד על השני בחדר של הרופא שהחוויר וניסה להרגיע. מזל שהעובדת הסוציאלית נכנסה מהר ולקחה אותנו משם לחדרה. הייתי כל כך מעורער מכל הסיפור הזה שאפילו לצעוק כבר לא היה לי כוח. שתקתי ונוני השתפך בצורה מגעילה. סיפר שאני נוראי, לא משתף פעולה, צריך לשמור עלי כמו על תינוק ואני עקשן ולא אחראי, ובמקום שנילחם יחד בווירוס הוא נלחם בי, ואז הוא בכה. זה היה נוראי וזוועתי שאי אפשר לתאר בכלל.פתאום כל המעמד נעשה כמו משפט שדה כזה כשהוא העד, ואני בתפקיד הנאשם, והיא -הגברת הזו שבקושי מכירה אותי - בתפקיד השופט. לא הסכמתי להשתתף בהצגה שלהם. אמרתי שהם לא מבינים, שהם לא יודעים איך זה, שאני ככה כבר ארבע שנים וקצת וזה נעשה קשה יותר משנה לשנה, ואני עייף ושיעזבו אותי, וגם לי היו דמעות בעיניים.היא אמרה בקול רך שהיא מבינה, ושהיא שמעה את זה הרבה פעמים מהרבה חולים שאחר כך התגברו על המשבר וכיום הם מאושרים, ושאני חייב להמשיך הלאה כי יש אנשים שאוהבים וצריכים אותי ושאולי התרופות החדשות..."זה יהיה בדיוק כמו קודם." אמרתי, "התרופות החדשות יעשו לי סוגים חדשים של כאבי בטן ובחילות וכל הדברים הזוועתיים האחרים, ובעוד חצי שנה שוב יהיה שינוי בתרופות ושוב... נמאס לי. מה כל כך קשה להבין פה? ומה זה עסקו של מישהו? זה החיים שלי, לא?"נוני - הכדור מרץ הכעסן הזה - שוב התפרץ בזעם, והיא שוב ניסתה להרגיע, ואז מישהו דפק בדלת ורצה לשאול משהו והיינו חייבים ללכת. בדרך הביתה שוב דיברנו, ועכשיו בשקט. אני כרגיל מבקש שיניח לי כבר ודי, והוא כרגיל מתרגז ומסרב. אני אומר לו שהוא משחזר איתי את מערכת היחסים החולנית שיש לו עם אימא שלו - חולת אסטמה שכל יומיים בערך הולכת למות - והוא אומר לי לסתום כבר ולא לשחק את הפסיכולוג כי זה מעצבן. הכל ישן ולעוס, שום דבר חדש.בדרך חזרה הזעתי נורא והרגשתי שכל הגוף כואב לי בצורה בלתי נסבלת. ברגע שחזרנו ישר הלכתי להתקלח ונכנסתי למיטה. הוא דיבר בינתיים בנייד עם הבוס וניסה להשיג עוד כמה שעות חופש, לא כל כך בהצלחה.אחר כך הוא בא ונשכב לידי, ערום וקריר ועצוב. גם אני הייתי עצוב. התלטפנו לנו קצת והשלמנו. הוא השיג ממני הבטחה לקחת את התרופות החדשות ואת התוסף מזון המחריד הזה שמרוקן לו את חשבון הבנק ובתמורה הוא... אתם יודעים מה? אין לי מושג מה הוא הבטיח לי בתמורה. אני מניח שאני מרוויח מהעסקה הזו את הזכות להמשיך לישון לידו כמעט כל יום, ללטף את העור השחום, החלק, הקטיפתי שלו, להתפעל כל פעם מחדש מהעיניים הגדולות, השחורות, המלוכסנות קצת עם הריסים שכל דוגמנית הייתה מוכרת את הסבתא שלה למענן.או. קי. אם אני לא מרגיש שיצאתי פראייר אז כנראה שזו הייתה עסקה הוגנת. ** **
