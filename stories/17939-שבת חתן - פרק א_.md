---
id: 17939
title: "שבת חתן - פרק א'"
author: "שקוף"
author_id: 1717
date: "2014-05-12"
category: "אהבת גברים"
tags: ['איידס', 'דתי גאה']
prev_chapter_id: None
next_chapter_id: 17951
original_url: "http://gogay.co.il/story.php?id=17939"
---

# שבת חתן - פרק א'

פתאום קלטתי שכל סוף השבוע אני מסתובב סביב אותו נושא, והכל מתקשר איכשהו לסרט 'ברוקבק' שאני ההומו היחיד במזרח התיכון שטרם צפה בו. לפחות קראתי את הסיפור עליו מבוסס הסרט.
זה התחיל עם פזי שהגיע לקבוצת תמיכה עם פרצוף טראגי, זיפים מפחידים ועיגולים שחורים מתחת לעיניים. כדי לאזן את הופעתו הקודרת הוא כרך צעיף אדום עליז על צווארו שרק הדגיש את האומללות שלו. הוא לא היה צריך להגיד כלום, כולם כבר הבינו לבד – הוא שוב עזב את הנשוי שלו. מדובר בסאגה מתמשכת ודי מעייפת - אהבה, קנאה, בדידות ושוב אהבה. ההוא אוהב את פזי שאוהב אותו, אבל הוא נשוי, ויש ילדים, רכוש, חותנת, כלב, משכנתא, וכמו שהוא מזכיר לפזי כל פעם שנמאס לו להיות לבד שבתות וחגים והוא מאיים לעזוב - מי כבר ירצה אוחצ'ה שמנה כמוך, ועוד אחת שיש לה איידס.
פלא שפזי ניסה להתאבד?
כולנו יודעים שפזי סובל את הטיפוס הנתעב הזה רק כי הוא יכול לתת שיעורים באפסיות אפילו לאפס המוחלט, מה שלא מפחית את הסבל שלו כהוא זה.
אני מסתכל עליו ורואה את עצמי בעוד עשר, חמש עשרה שנים. התחת שלי כבר לא יהיה יפה כל כך, ונרי בטח יהיה נשוי עם ילדים, משכנתא, כלב וחותנת, וכל שנה שתעבור אני אחוש אפסי יותר ומשוכנע יותר שלא מגיע לי משהו טוב יותר.את בוקר שבת ביליתי בטיול עם פזי, מנסה לעודד את רוחו במראות של יפי הטבע והנוף בארצנו המתפתחת. לא עזר, אבל ניסיתי, ובאמת היה יפה מאוד. ראיתי המון כלניות וחזרתי הביתה רעב, עליז וטוב לב. אחרי שנת צהרים נעימה מאוד נרי אמר שהוא הולך לבן דוד שלו, נאור, ואם הוא ימצא שעת כושר הוא יספר לו את האמת.
לא בניתי על זה, נאור הוא בחור חברותי מאוד וקשה למצוא אותו לבד, אבל לא יזיק לנסות. נרי הלך ואני התיישבתי ליד המחשב והתחלתי לכתוב משהו, ופתאום נכנס אוהד למסנג'ר. אוהד הוא הומו תל אביבי מהזן המוכר והלא חביב, עוטה שריון כבד של ציניות ואגואיזם שנועדו להגן על נשמה שנפגעה פעמים רבות בעבר. מדברים על הא ועל דא, ואז הוא מתחיל לכסח אותי בלי רחמנות. את כל הדברים שאני אומר לעצמי בשקט בלב כשנרי מרגיז אותי הוא אמר בגלוי, ובלי שום ניסיון להיות עדין ומתחשב. "תזרוק אותו." אמר ישר ולעניין, "ותמצא לך אחד שיעריך אותך. אתה סובל את ההתנהגות שלו רק כי אתה חושב שלא מגיע לך דבר יותר טוב, ואתה טועה."
אני מניח שכוונת הניעור הזו הייתה טובה, אבל בני אדם הם לא שטיחים - אני בטח שלא - והוא הרגיז אותי מאוד, פגע בי, העליב ורמס את רגשותיי בלי רחמים והכל לטובתי כמובן.
אני חושב שאם הגיבור של ברוקבק היה נכנס אליו למסנג'ר הוא היה שומע את אותו הנאום. אני מניח שהקאובוי ההוא בטח היה יורה בו, או רומס אותו תחת פרסות סוסו, אבל כל מה שנשאר לי לעשות היה למחוק אותו מהמסנג'ר ולכתוב לו שהוא גס רוח וחסר רגישות, ושאני לא רוצה לדבר איתו יותר.
אחר כך שכבתי בחושך וחיכיתי לנרי, מבין שאם לא הייתי מרגיש שיש משהו מהאמת בדבריו של אוהד לא הייתי מתרגז כל כך. מצד שני האמת היא דבר מרובה פנים וגוונים, ומצד שלישי כשמטיחים אותה בפרצוף כמו אגרוף זה כואב.
נרי חזר, עמוס קניות ממגה וסיפר שאצל נאור היו המון חברים וכולם עישנו ושתו ואי אפשר היה לדבר איתו. "אולי מחר או מחרתיים." אמר, וסידר לבד את הקניות בארון ובמקרר, משתדל לא להביט בי.
"כן, אולי מחר." עניתי, וחזרתי למיטה.
הוא הצטרף אלי, אמר שאני קפוא וחיבק אותי חזק, ולא התלונן שאני שוב גורב גרביים ובאמת, אחרי כמה דקות התחממנו והיה לנו נעים. כמעט נרדמתי כשנרי אמר שיש לאנשי קבע מבצע של סוף שבוע אביבי בפראג ואולי כדאי שניסע, עניתי שאני לא יודע, נראה, עכשיו אני עייף מידי לדבר על זה, ונרדמנו.למחרת נרי חזר ממש מאוחר וברגע שנכנס ידעתי שגם היום לא נקיים את השיחה שאני זומם לקיים איתו כבר הרבה זמן, ומשום מה זה אף פעם לא מסתייע.
הוא היה שיכור, לא ממש שתוי, אבל מבוסם קצת ועליז במין צורה תוקפנית שלא בישרה טובות. "אחי מתחתן!" הודיע, חיבק אותי כאילו אנחנו עומדים לפצוח בטנגו והחל לפזז סביב החדר לקול צלילי 'הנה באה הכלה'. קרה מה שקורה תמיד כשאנחנו מנסים לרקוד - כל אחד מאיתנו ניסה להוביל ואחרי כמה צעדים נתקענו.
"אחיך קובי?" שאלתי שאלה טיפשית והושבתי אותו על המיטה (טיפשית כי רק קובי עדיין לא נשוי - חי עם אותה בחורה כבר שלוש שנים אבל לא נשוי לה).
"כן, אחי הגדול קובי." אישר נרי.
"עם הבחורה ההודית הזו מיבנה?"
"כן בטח, אז עם מי? הוא בא היום להורים והודיע שהם מתחתנים בחודש הבא. הוא כבר ביקש רשות מההורים שלה (הם הודים, ככה זה אצלם) והם כבר מצאו אולם, וכל ההוצאות על חשבונו. (קובי חי במרכז הארץ, מסודר טוב בעבודה משתלמת ומבקר בקריות לעיתים רחוקות מידי לטעמה של אימו).
"מה פתאום הם החליטו להתחתן דווקא עכשיו? היא בהריון?"
נרי התפרץ בצחוק גדול והטיל את עצמו לאחור על המיטה, ידיו פרושות לצדדים, הודף בפזיזות את השלט של הטלוויזיה שכמעט נפל, מזל שהייתי זריז והצלתי אותו.
"זה בדיוק מה שאימא שלי שאלה." צחק וצבט את לחיי, "וכמובן שקובי נעלב והתרגז ואמר שבגלל שאלות כאלו הוא לא הביא אותה איתו."
"למה אימא שלך לא אוהבת אותה?" הסתקרנתי "כי היא ממוצא הודי?"
"מאין לי לדעת? לא אוהבת ודי. גם את אשתו של אחי הגדול היא לא אוהבת, היא כזו."
"ואיך גיסתך לעתיד?" חקרתי, "היא נחמדה?"
"נראית בסדר. שמנמונת קצת, עם שערות ארוכות שחורות חלקות, עדינה מאוד ושחומה עוד יותר ממני."
"שחום זה טוב." אמרתי והרמתי את החולצה שלו כדי לנשק את בטנו. החולצה הייתה טריקו חדשה שלא הכרתי. מגוהצת למשעי ומדיפה ריח של מרכך כביסה זר.
"השארת את המדים אצל ההורים?"
"כן, אימא תכבס. אני אקח אותם בפעם הבאה."
"חולצה יפה." אמרתי, נתתי לו נשיקה קטנה ומשכתי אותה חזרה.
הוא משך אותי אליו. "נו, מה עכשיו?" רטן בעיניים עצומות, והרגשתי שאין לו סבלנות והוא ישנוני קצת.
הנחתי ראש על כתפו. "אתה חושב שמאז שנה שעברה נעשיתי עצוב יותר?" שאלתי.
הוא שתק זמן מה וחשבתי שכבר נרדם ואז אמר שאולי קצת, אבל גם בשנה שעברה לא הייתי ממש שמח, ואולי כדאי שנתארגן לשינה כי הוא מת מעייפות.
התארגנו ונשכבנו צמודים כרגיל במיטה, אבל כשהוא החליק את ידו במורד בטני הדפתי אותה והוא נאנח. "זאת לא אשמתי שאתה עצוב ושקשה לך. אני רוצה לעזור ולא יודע איך. אם היית לפחות מסביר."
"מה יש להסביר? אתה יושב על הגדר ומעדיף שידקור לך בתחת רק לא לבחור צד. חצי מהדברים שלך אצל ההורים, חצי פה וחצי בצבא. (כן אני יודע שאין שלושה חצאים, אבל אתם יודעים למה אני מתכוון) החיים שלך מפוזרים, אתה נותן קצת לכל אחד ואני מתחיל להבין שזה תמיד יהיה ככה. אתה אף פעם לא תשתנה."
"למה אתה עושה סיפור כזה רק בגלל שאימא שלי מכבסת לי לפעמים?"
"לא, זה יותר מזה. זה הכל ביחד נרי. אני מרגיש שאני מתחיל להיות כמו פזי."
עכשיו הרגזתי אותו. "תפסיק עם זה! אני לא נשוי ואני גר אתך ואני אוהב אותך. אנחנו בכלל לא כמו פזי והנשוי המגעיל שלו."
"גם הנשוי המגעיל אוהב את פזי, הוא רק לא מוכן לחיות איתו, או להודות שהוא מכיר אותו בכלל ושגם הוא הומו."
"אני לא כזה! הוא מגעיל ואני לא, ולמה אתה אף פעם לא אומר לי שאתה אוהב אותי?"
"כדי שלא תתפוס עלי תחת ותפיל עלי את כל הכביסה שאתה מביא לאימא שלך, בסדר?"
"אתה כזה פולני דפוק! קנית קונדומים?"
"שכחתי." באמת שכחתי, היה לי יום עמוס ושכחתי. קורה לא?
"טוב אז תסתדר בלעדיהם כי עכשיו אני חרמן, והכל באשמתך."
"איך באשמתי?" שאלתי, מתחיל למרוח את הזין היפה שלו במשחה המנטולית ההיא שהוא אוהב.
"אני אסביר לך אחר כך, עכשיו תסתובב ותן לי..."
הסתובבתי ונתתי לו, יודע יפה מאוד שלא יהיה אחר כך כי שנינו נירדם, וככה עבר עוד יום בלי שקיימנו את השיחה ההיא שניהלתי איתו בראשי מאות פעמים, אבל משום מה זה אף פעם לא הסתייע.
זה מה שקורה כשעושים ברוגז עם העולם והולכים לישון בעשר בלילה - קמים בשתיים לפנות בוקר, זין עומד, דמעות בעיניים, זיעה קרה מתייבשת על העור והמון כעס בוער בלב.
שוב אני תוקע את עצמי במקום של הקורבן הנצחי? שוב מוצא את עצמי נעלב ונפגע ואוכל את הלב בגלל משהו טיפשי כזה? אתה באמת רוצה ללכת לחתונה הזאת של אחיו של נרי? הרי אתה יודע שמהצד של הכלה יביאו מוזיקה הודית, ומהצד של החתן מוזיקה תימנית, וועוד לא דיברנו על הצד העיראקי של האימא של החתן שהצליחה לסובב הכל ככה שלאח של החתן לא יהיה רגע פנאי לקפוץ לבקר את החבר שלו לפני החתונה, או אחריה, כי הוא חייב, ממש מוכרח, לקחת חזרה הביתה איזה דוד קשיש שבא לחתונה כל הדרך ממושב ליד רחובות, והרי בין כה וכה הוא צריך להיות בבסיס ביום שלישי בבוקר כי משום מה הוא התנדב לעבוד שם בבחירות. מעניין איך קוראים לבחורה שהוא ישב לידה כל היום בוועדת הקלפי הצבאית הזו?
איך אני יודע שלהתקף ההתנדבות שלו יש סיבה נשית? – מן הסתם כחולת עיניים וזהובת שער – הצחקתם אותי, הרי אני יודע עם מי יש לי עסק.
"מעניין שכשאתה רוצה אתה יודע יפה מאוד להגיד לאימא שלך לא ולהתחמק מכל מיני התנדבויות מעיקות." אמרתי לו בטלפון כשהתברר לי שהשבוע כבר לא ניפגש.
הוא לא אהב את הטון שלי ואמר לי את זה בצורה מאוד מאוד ברורה ולא משתמעת לשתי פנים, ובעצם צעק עלי כל כך חזק עד שאפילו חומי שהיה במקרה בחדר שמע אותו למרות שדיברנו בטלפון. הוא נעץ בי מבט עצוב של מישהו שיודע דבר אחד או שתיים על מריבות משפחתיות ויצא חרש החוצה.
אחר כך הוא התקשר שוב וניסה להיות מבין וסבלני, ושוב הסביר שאלו הנסיבות, ואין לו ברירה, והוא מצטער, וגם הוא מתגעגע מאוד, ואני אמרתי שאני מבין וזה בסדר, אבל זה לא היה בסדר ושנינו ידענו את זה. אפשר היה להכניס איגלו שלם בתוך המרחב הקפוא והמנומס שנפער ביני לבינו, ועוד היה נשאר מקום למזחלת עם להקת כלבים כחולי עיניים וצחורי פרווה שיעשו מרוץ ניצחון סביב לאיגלו.
אני חייב ללכת לישון עוד קצת, מחר יהיה לי שוב יום שלם מול הטכניפור עם הדסקיות הארורות הללו שקופצות לי כל הזמן מתוך המתקן הדפוק שגורם לי לאמץ את יד ימין כל כך חזק עד שעכשיו היא כואבת נורא וקשה לי להקליד. כואבת כל כך עד שאפילו להביא ביד אין לי כוח, למרות שבעצם נורא נורא בא לי, אם כי מה שבאמת בא לי זה לזיין, כל כך הרבה זמן אני לבד...
בעצם אני לא ממש לבד, חומי - שמנמן ושעיר וחרמן מאוד, בטח חרמן אפילו עוד יותר ממני- נוחר קלות בחדר הסמוך. ראיתי איך הוא הסתכל עלי כשיצאתי מהמקלחת בתחתונים בלבד... טוב, המחשבות האלו לא מובילות לשום מקום, והיד בטח לא תשתפר אם במקום ללכת לנוח אני אמשיך להקליד. עדיף לנסות לישון עוד קצת. לילה טוב.
