---
id: 16331
title: "כחול עמוק - פרק טו"
author: "בלונדר"
author_id: 1720
date: "2011-03-27"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16328
next_chapter_id: 16335
original_url: "http://gogay.co.il/story.php?id=16331"
---

# כחול עמוק - פרק טו

זה היה אמצע הלילה ואני ואלה ישנו מחובקות. למען האמת, אימא של אלה לא ידעה עלינו ולכן היא פתחה מזרון ליד מיטתה של אלה. כמובן שבהתחלה ישנתי עליו ולא אמרתי לה שאני מעדיפה לישון עם הבת שלה באותה מיטה, כי רק ככה אני יכולה להתמזמז איתה במשך הלילה. אבל כשהתחיל להיות מאוחר, התגנבתי למיטה של אלה. בהתחלה היא קצת נבהלה ואפילו נקטה מעט בהגנה עצמית, אבל תוך כמה זמן התחלנו להתמזמז לנו, משתדלות לא להשמיע קולות שיעירו את ההורים. אכן המשימה הייתה קשה ובכמה וכמה פעמים סתמנו את הפה אחת לשנייה, עד שלבסוף נכנסנו לשינה עמוקה.

פתאום נשמע קול בכי שנראה שהשתייך לאחת והיחידה, תמר הקטנטנה.

אלה התעוררה, מפהקת פיהוק ענק ומשפשפת את עיניה. כעבור לא יותר משלוש שניות היא החליטה לקום בזהירות מאחר שחשבה שאני ישנה.

"אלה, לאן את הולכת?" תפסתי בידה, לא רוצה שתעזוב אותי.

"תמר התעוררה."

"נו? ומה עם ההורים שלך?"

היא עזבה את ידי, "תעשי טובה ותחזרי לישון." היא יצאה מהחדר ולאחר כמה דקות הבכי של תמר נפסק.

אומנם אלה אמרה לי לחזור לישון, אבל אני לא יכולתי להירדם ולכן החלטתי להצטרף אליה. יצאתי מהחדר על קצות האצבעות, לא רואה מה הולך מלפניי ומאחוריי, וכעבור כמה דקות הצלחתי לצאת בשלום מהחדר החשוך. פתאום ראיתי את צילה של אלה שמחזיקה בתמר הקטנטנה, אז הגברתי את קצב הליכתי עד שלפתע הרגשתי כאב חד ברגל "כוס עמק..." סתמתי לעצמי מהר את הפה. נראה שדרכתי על צעצוע של תמר. פשוט נפלא!

"את רוצה להעיר את ההורים שלי וגם את תמר?!" אלה לחשה אליי בעצבים, "למה לא חזרת לישון?"

"לא הצלחתי" ניגשתי אליה בזהירות הפעם "אל תתעצבני עליי, זה לא היה בכוונה."

אלה שתקה לפתע ולא הוציאה הגה מהפה. גם אני שתקתי, כי לא ידעתי מה להגיד לה באותו הרגע, אז החלטתי פשוט לשתוק.

פתאום ראיתי שאלה בוחנת אותי (סוף סוף קיבלתי את ראיית הלילה שלי) ונראה שמבטה הפך לרך ומודאג. "שלי?" קולה נשמע מהוסס.

"כן, אני חושבת שזה השם שלי" עניתי לה בציניות.

"זה לא מצחיק, אני יכולה רגע אחד רציני איתך?"

תמר המתוקה והקטנטנה הביטה בשתינו במבט 'מה הן רוצות מהחיים שלי?' ובלי בושה היא התחילה להשמיע קולות למיניהם שלא כל כך הבנו.

מיד שתינו פרצנו בצחוק.

"את תמיד תאהבי אותי?" אלה הרצינה לרגע.

"איזו מין שאלה זו?"

מבטה של אלה חזר להיות מודאג "אם תגלי עליי משהו מזוויע שלא תוכלי לסלוח לי עליו, את תמשיכי לאהוב אותי עדיין?"

"אלה, את מדאיגה אותי."

"אני רק שואלת אם תאהבי אותי תמיד ולא משנה מה יקרה."

שתקתי, לא יכולתי לענות על השאלה הזו. היא הייתה קשה אפילו בשבילי "אלה, תגידי לי שאת לא מסתירה ממני משהו."

היא שתקה ונראה שניסתה להתחמק מתשובה ולכן התרכזה לרגע בתמר. "תמר נרדמה" היא הצהירה בפניי בלחישה והשכיבה בזהירות את תמר על בטנה, ולאחר מכן פנתה אליי במבט חודר ועיניה הכחולות שידרו אליי מן משהו נסתר שלא יכלו לגלות לי. "אלה, האהבה שלי אלייך היא נצחית. היא מעולם לא התלקחה, היא תמיד הייתה דולקת, מחכה לך בכול החושך הזה."

"את צריכה להיות משוררת."

"את בכלל מבינה את מה שאמרתי לך?" היא הביטה עליי במבט מתחנן.

"כן, אבל לא."

"טוב, כדאי שנלך לישון." אלה התקדמה לכיוון החדר ומשכה בידי, סוגרת אחרינו את הדלת. היא השכיבה אותי על המיטה והחלה להפשיט אותי ללא רחמים עד שנשארתי ערומה למולה וחסרת ישע. הרגשתי איך ידיה מעסות את גופי וזרמים לא מוסברים החלו לפשוט  בגופי, לא נותנים לי מנוחה.

היא ירדה בעדינות אל המקדש שלי יונקת את המיצים שלו. הרגשתי את לשונה עוברת ועושה צורות ומעגלים ותוך כמה שניות, אני מרגישה איך אני גומרת בין ידיה, נשארת לרעוד בעוד היא מחבקת אותי. 



ללא היסוס הגיע הבוקר והרגשתי איך אני לא רוצה לקום. הבטתי על אלה שעדיין חיבקה אותי מהלילה, ישנה כמו תינוקת. קמתי בזהירות, מניחה אותה בעדינות על המיטה  שלא תתעורר חלילה.

לא עברו כמה דקות והייתי לבושה ומאורגנת. יצאתי אל המטבח והבחנתי באימא של אלה מכינה ביצה מקושקשת וסלט.

"בוקר טוב" פניתי אליה.

היא הכינה שתי צלחות וכוסות והניחה אותן על השולחן. "בוקר טוב, איפה סתיו?"

השאלה הזו הכתה בי חזק כמו ברזל לוהט. הייתי בהלם רציני "סתיו?" גמגמתי את שמה.

אימא של אלה נתנה לעצמה מן מכת שטות "תסלחי לי, זה תמיד קורה לי. איפה אלה?"

"ישנה."

"אז תעירי אותה."

"לא צריך!" קולה של אלה נשמע מאחוריי. הסתובבתי, שמחה לראות שהיא ערה ואני לא צריכה לדבר עם אימא שלה ביחידות. בעיקר בגלל המבוכה מהידיעה שעשינו הרבה דברים בלילה שעדיף שלא תדע עליהם.

אלה חיבקה אותי ונתנה לי נשיקה על הלחי, כאילו מתעלמת מאימה "בוקר טוב, שלי" היא חייכה אליי.

"בוקר טוב" חייכתי אליה בחזרה וכול כך רציתי להוסיף את המילה 'יפיפייה'. 'בוקר טוב יפיפייה' אמרתי לה בלב, רוצה שתקרא את מחשבותיי.

אחר כך ישבנו שתינו זו מול זו, אוכלות את ארוחת הבוקר שניתנה לנו ונותנות מבטים חטופים האחת לשנייה. היה לי תענוג להביט ביופייה של אלה כשהיא אוכלת, כל כך בנימוס ובעדינות. היא עוררה בי תיאבון יותר מאשר עורר בי האוכל.

כשסיימתי את הארוחה, קמתי מהשולחן, מורידה את הכלים לכיור וכשגיליתי שגם אלה סיימה לאכול, רצתי לעברה להוריד את הכלים שלה גם וכשחזרתי הבחנתי בחיוך הנבוך שלה.

"תודה, שלי."

"על לא דבר" ניגשתי לחדר, פרצתי לתוכו והתרווחתי על המזרן. הרגשתי עד כמה הוא נוח ונעים פתאום ועד כמה אני שבעה ורגועה.

"הכול בסדר, שלי?" אלה נכנסה לחדר.

"כן, הכול מעולה" התהפכתי לכיוונה. "אני חושבת שאני אלך לטייל קצת בתל-אביב. להכיר את העיר."

"לבוא איתך?"

"לא, זה בסדר. אני מעדיפה קצת זמן לעצמי."



יצאתי לרחוב התל-אביבי ועשיתי את דרכי לכיוון גורדי השחקים.

השמיים היו כחולים והיום נראה יפיפה למדי. הרוח הייתה נעימה והחליקה על עורי ועשתה לא מעט צמרמורות בגופי.

ככה עשיתי את דרכי בנעימים, שומעת את צפירות המכוניות וחושבת שזוהי סימפונית בוקר לכבודי.

כשהגעתי לגורדי השחקים המפלצתיים, נכנסתי לקניון הקרוב, לראות אם יש שם משהו מעניין לקנות.

הלכתי לי, מטיילת בין החנויות ובוחנת כל פריט ופריט בהתרשמות. היו הרבה חנויות מגניבות שלא הייתי מוצאת באף מקום אחר ושם הייתי יכולה לבלות שעות על גבי שעות.

לא עבר הרבה  זמן והחלטתי לראות מה יש בסופר, לבדוק את השטח ואולי לקנות לעצמי איזו חבילת מסטיקים טובה.

בתוך הסופר משך אותי מדף הקורנפלקס ומצאתי את עצמי מבלה שם לפחות רבע שעה, עד שקרה דבר מדהים!

על ידי, בחנה את מדף הקורנפלקס לא אחרת מאשר אלה, האחת והיחידה.

"מה את עושה פה?" תפסתי בכתפה של אלה.

אלה הסתובבה אליי כשמבט פוזל על פנייה. "דיברת אליי?" היא שאלה אותי בפליאה.

כשבחנתי אותה בפעם השנייה, גיליתי שהבגדים שלבשה, לא היו אותם בגדים! שלא לדבר על הסגנון שלהם. הסגנון של אלה בדרך כלל היה סגנון קצת יותר זרוק כמו: ג'ינסים קצרים וקרועים ושלל של חולצות טריקו פשוטות שהיו נותנות לה יופי טבעי ומיוחד. בחיים לא ראיתי משהי שחולצת טריקו כל כך מחמיאה לה כמו אלה. הפעם אלה הייתה לבושה בחצאית בד קצרצרה וחולצת פולו, בעצם היא הייתה לבושה די כמו שחקנית טניס והיא אפילו החזיקה כס של מחבטים. 

"כן, למה את לבושה כמו שחקנית טניס?" עניתי לה מעט בהיסוס.

היא נראתה בשוק, כאילו נפלתי מהחלל ובאתי לבקש ממנה דלק לחללית שמחכה מחוץ לקניון. "אני משחקת טניס" היא ענתה לי אחרי זמן קצר. "אני מכירה אותך?"

"אלה, תעשי טובה לאנושות ותעני לי כמו בן אדם."

היא חייכה אליי פתאום, כאילו גילתה משהו חדש "חשבת שאני אלה?"

"מה?" לא הבנתי על מה היא מדברת.

"אני סתיו, לא אלה" היא חייכה אליי.

על השנייה הראשונה קפאתי במקום. לא עיכלתי את העובדה שמולי עומדת, האחת ולא אחרת- סתיו בכבודה ובעצמה. חברת הילדות שלי שחשבתי שמתה. יכול להיות שאלה שיקרה לי? ואם כן, אז למה?

"את חיה?" לא האמנתי למראה עיניי.

היא המשיכה לחייך אליי בגאווה "כן, למה שאני לא אחיה?"

הרגשתי איך דמעות זולגות מעיניי ואני מחזיקה בעצמי שלא להתנפל עליה ולחבק אותה חזק, ולהגיד תודה לאלוהים שעשה לי נס כזה.

"חשבתי שאת מתה, את זוכרת אותי? זאת אני, שלי."

"שלי?" היא נראתה בהלם.

"כן, שלי, את באמת זוכרת אותי?" ניגבתי את הדמעות.

"ברור! את היית החברה הכי טובה שלי! איך אני אשכח אותך?!?" היא חיבקה אותי ואני הרגשתי איך כל הגוף שלי רועד מהתרגשות.

"אבל אלה אמרה לי שאת מתה."

"אז הנה, אני לא מתה." היא הרפתה מהחיבוק ובחנה אותי עם עיניה הכחולות. זה היה די מוזר כל הקטע הזה, כי מצד אחד ממש התרגשתי לראות אותה, ומצד שני כעסתי על אלה ששיקרה לי. ומצד שלישי, ככה לא דמיינתי את סתיו. סתיו שהכרתי פעם הייתה שונה ובחיים לא הייתי מדמיינת אותה משחקת טניס.

היא חייכה חיוך נבוך, ושאלה "אני יכולה לעשות משהו בלי שתשפטי אותי?"

הנהנתי "תלוי מה..."

היא קטעה אותי בנשיקה שהשתיקה לי את כל החושים.

קצת הביכה אותי העובדה שהיא עושה את זה באמצע הסופר.

הפסקתי את הנשיקה. "את לא חושבת שזה מקום קצת יותר מדי ציבורי לצרפתית כזאת?"

"סליחה, פשוט לא שלטתי בעצמי. את זוכרת, היינו עושות את זה הרבה כשהיינו קטנות" היא חייכה.

"כן, אבל לא ככה." 

"מה לא ככה?"

"את תמיד נתת לי נשיקות עדינות וחמודות על השפתיים, לא צירפתת אותי."

היא תפסה בידי וגררה אותי אחריה "אני רוצה להראות לך מקום יפה." היא חייכה אליי ואני נמשכת אחריה, כנועה ליופייה הזהה לאחותה.



הגענו לגג של המבנה, כשאני מתנשפת, חסרת כוחות. 

היא חייכה אליי חיוך ממזרי "כל כך מהר התעייפת?" 

"ברור! רצנו בכל הקניון..."

עוד לפני שהספקתי לסיים את המשפט כמו שצריך, היא תפסה בידי כשהיא מובילה אותי אל הקצה ומפנה אליי מבט חד. עיניה הכחולות, כאילו שינו גוון ומבטה הפך לרך. "שלי, אני אוהבת אותך" היא ליטפה את לחיי ואני נכנעתי למגעה "את אוהבת אותי גם?"

"מה?" לא הבנתי איך אחרי כל כך הרבה שנים היא באה אליי בהצהרות כאלו "אהבתי אותך, מאוד, אבל עבר הרבה זמן מאז ו..."

היא קטעה את דבריי שוב עם נשיקה מסחררת. אני מרגישה איך הלשון שלה משחקת עם לשוני ולא יכולה לעצור בעדה כי גם אני רוצה את זה.

"סתיו?! מה את חושבת שאת עושה?!" אני שומעת צעקה מוכרת מאחורינו.

סתיו מפסיקה בבהלה את הנשיקה ואני מבחינה באלה שעומדת בפתח הדלת.

"מה את עושה כאן?" אני שואלת אותה, קצת מפחדת לתגובתה.

"מה אני עושה כאן? מה את עושה כאן? ועוד עם סתיו?!" היא נראית אחוזת עצבים באותו הרגע.

סתיו מחייכת ונעמדת אל מול אלה "היא אוהבת אותי, את סתם היית תחליף בשבילי."

אלה מקמצת את אגרופיה ונראה שמעיניה זולגות דמעות.

אני רוצה לחבק אותה באותו הרגע ולהגיד לה שהכול בסדר ואני כאן איתה, אבל אני עוצרת בעד עצמי מחוסר נוחות. ככה אני בוגדת בה?! ועוד עם אחותה?!

"חתיכת כלבה!!!" אלה מתנפלת על סתיו והן מתחילות להרביץ אחת לשנייה מכות רצח. פעם סתיו על הרצפה ואלה מכניסה לה שלל של מכות ופעם אלה על הרצפה חוטפת מסתיו את שלה.

"תפסיקו שתיכן!!! אתן לא אמורות לריב ככה! אתן אחיות!" אני צועקת אליהן, אבל נראה שהן מתעלמות ממני.

אלה עולה על סתיו ומתחילה לחבוט לה בפנים ללא רחמים "תמותי! תמותי! תמותי! תמותי כבר!!!" היא צועקת על סף בכי.

פתאום אני מבחינה שהן קרובות לקצה הגג ואני רוצה לעצור בעדן מליפול, אבל אני לא מספיקה והן נופלות ביחד מהגג.

הייתי באותו הרגע אחוזת בהלה ורצתי לקצה הגג במהירות, כאילו שעוד היה לי משהו לעשות. "אלה!!! סתיו!!! תענו לי! אל תשאירו אותי לבד ככה!!!" אני מרגישה איך העיניים שלי מתמלאות בדמעות ופתאום נשמעת מהשמיים זעקה "שלי?! שלי?! תתעוררי!"

אלה רוכנת מעליי ומלטפת לי את הפנים. "זה רק חלום רע" היא מחייכת. התיישבתי וגיליתי שאני נמצאת בחדר של אלה, "את בחיים." חייכתי אליה מאושרת עד הגג שזה היה רק חלום.

"אמרתי לך,זה היה רק חלום רע. את ממש הפחדת אותי. התחלת לצעוק מתוך שינה את השם שלי וגם..." היא השתתקה.

"וגם מה?" שאלתי אותה.

"וגם את השם של סתיו" היא חזרה לחייך. "את ממש מצחיקה, אכלת ארוחת בוקר וחזרת ישר למיטה ונרדמת."

"סליחה, באמת שאוכל גורם לי להיות עייפה." חייכתי אליה וחיבקתי אותה חזק כדי שתרגיש עד כמה אני אוהבת אותה, אבל בתוך תוכי גם חשדתי. חשדתי שיש לא מעט שלדים בארון שמחכים לצאת. שלדים שקשורים למותה של סתיו. 



היום טס מבלי שאבחין והיה כבר ערב, וישבתי לי בסלון עם אלה, רואה חדשות ונשארת מזועזעת מכמה כתבות שמככבות שם. הבטתי על אלה שהייתה שקועה בטלוויזיה ולא התאפקתי ושלחתי יד אל הירך שלה. פתאום אימא שלה נכנסה אל הסלון ואני מהר החזרתי אליי את היד שחלילה לא תתחיל לחשוד.

היא החזיקה בידה מגבת שניגבה בה את ידיה ופנתה אליי "שלי, אימא שלך בטלפון!"

הופתעתי לגלות שאימא שלי הצליחה להשיג את מספר הטלפון של אלה. כנראה לא הייתי זמינה בטלפון הנייד.

"איפה הטלפון?" שאלתי אותה, מחפשת אותו על הדלפקים.

"יש טלפון בחדר השינה שלנו, את יכולה לגשת לשם" היא הצביעה לכיוון.

נכנסתי אל החדר מהר, שאימא שלי חס וחלילה לא תנתק את הטלפון ועניתי במהירות "כן אימא?"

"שלי, טוב שאת מראה סימני חיים" קולה של אימי נשמע עצבני.

"היי אימא."

"למה את לא זמינה בפלאפון?"

"כנראה שהוא לא היה עליי כשהתקשרת."

"איך אצל אלה? את מכייפת בתל-אביב?"

"כן אימא, הכול אחלה."

"אני מקווה שאתן לא עושות כל מני דברים."

"אימא!!! זה לא עניינך!"

"אז אתן עושות!"

"ביי אימא."

"חכי! תומר ואבא מוסרים לך דרישת שלום."

"תמסרי להם בחזרה, ביי אימא." אני מנתקת את הטלפון ובוחנת את חדר השינה של ההורים של אלה. הוא נראה חדר שינה ממוצע, לא יפה מדי וגם לא מכוער. כשאני חושבת על כך, לא יצא לי לראות הרבה את אבא של אלה למעט בערבים. כנראה הוא עובד בעבודה קשה שלא מאפשרת לו להיות הרבה בבית.

פתאום תפסה את עיניי בחדר, תמונה יחידה שהייתה מונחת על הדלפק ליד הטלפון. תפסתי את התמונה וקרבתי אותה אליי. בתמונה נראתה אלה, כשהייתה קצת יותר קטנה מגילה, אפשר לומר שהיא נראתה בתמונה בערך בת ארבע עשרה, לבושה בבגדי צלילה ומחזיקה בידה תעודה כלשהי. קירבתי את פניי לתמונה כדי לזהות מה רשום על התעודה ולא האמנתי למראה עיניי! זאת הייתה תעודת צוללן שעליה נרשם שמה של סתיו! זאת הייתה תמונה בעצם של סתיו ולפי המראה שלה זה היה הרבה אחרי התאונה!
