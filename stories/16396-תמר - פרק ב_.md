---
id: 16396
title: "תמר - פרק ב'"
author: "צפיחית"
author_id: 1168
date: "2011-06-09"
category: "אירוטיקה נשית"
tags: ['סיפורי אירוטיקה', 'אירוטיקה נשית']
prev_chapter_id: None
next_chapter_id: None
original_url: "http://gogay.co.il/story.php?id=16396"
---

# תמר - פרק ב'

היין ששתתה, יחד עם ההתרגשות והפחד שהציפו אותה, נתנו את אותותיהם בתמר והיא כשלה מספר פעמים, עת הוביל אותה המשרת חזרה למטבח. תמר לא ידעה שהמסיבה הגדולה, אשר נחגגה באותו ערב, הייתה מסיבת יום ההולדת של ליביה; אירוע, אשר עתיד היה לשנות את גורלה. 

ליביה נקראה חזרה לאולם. היא ידעה כי הגיעה העת לברכה המסורתית ולטקס הטרחני הנלווה. היא תרה בעיניה אחר אביה ומצאה אותו משוחח עם קווינטוס, נציב אזור הגליל. היא הבינה שזה עכשיו או לעולם לא.

"אבא" לחשה בקול מתקתק, "עדיין לא ביקשתי את מתנת יום ההולדת שלי." אמרה ליביה בעודה מושכת אותו בעדינות לפינה שקטה יותר. היא הייתה בבת עינו של אביה וידעה כי ייתן לה כל אשר תבקש, אבל הפעם הייתה צריכה להיות זהירה בבקשתה. בכל זאת עמדה לבקש משהו חריג, שעלול היה להעמיד אפילו אותה באור שלילי. 

"אתה יודע שאין דבר שישמח אותי יותר מאשר להראות לך את אהבתי ותודתי, על כל שאתה מעניק לי, ולכן, הגיתי תוכנית אשר תחזק את שלטונך באזור ותסב לשנינו סיפוק." 

"בשבועות האחרונים עשיתי מחקר קטן וגיליתי דבר מה שיפתיע אותך. מסתבר, כי לא הכחדנו את בית נהוראי. בתו של יהודה משרתת בביתנו כשפחה במטבח, תמר שמה." לחשה באוזנו של אביה. 

ליביה לא עצרה לראות את תגובתו הראשונית של אביה, היא לקחה נשימה עמוקה והמשיכה, "אני מבקשת לקחת את תמר תחת חסותי. היא תהיה אחת מבנות הלוויה שלי ותזכה לחינוך מחדש לפי מיטב החינוך הרומי. אני מבטיחה לך, כי לא ירחק היום בו תראה אותה משתחווה בפני הקיסר. זו תהיה הצהרה בלתי מעורערת של שלטונך באזור ותרסק את מתנגדיך. תאר לך את פני ההמונים, כשיראו אחת ממיטב בנותיהן משרתת בת אצולה רומית, תוך כדי הצהרת נאמנות לקיסר! ההשפעה תהיה יעילה פי אלף מונים, מאשר אם נהרוג אותה."

"אני אהיה ערבה לה באופן אישי." הוסיפה והציצה לראות את תגובתו.

השתיקה, שהשתררה כשסיימה לדבר, הטרידה אותה והיא ניסתה להבין מה עובר במחשבותיו של אביה. לאחר דקות ארוכות, שנראו כנצח, הרעים קול צחוקו של אביה: "ליביה, ילדה מתוקה שלי. לו רק היו שני אחיך חריפים כמותך." 

"תודה, אבא!" אמרה ליביה בהתרגשות ונשקה על לחיו, "לא אאכזב אותך." המחשבה על תמר תחת שליטתה הסבה לה עונג רב והמשך הערב נראה פתאום נסבל.

***

שבוע עבר מאז אותו ערב ונדמה כי הכל חזר למסלולו. הבהלה, שאחזה בתמר, התפוגגה עם כל יום שעבר, לאחר שנוכחה כי דבר לא השתנה. היא לא הבינה מדוע לא מימשה את אחת מתוכניות הבריחה שלה ולמה סודה לא יצא לאור. האם אכן הצליחה לשכנע את ליביה כי היא טועה? או שמא אסון עומד לקרות? 

***

הרגיעה היחסית, ששרתה על תמר, התפוגגה ערב אחד, עת התבקשה, על ידי אחד מהמשרתים, להתלוות אליו לחדרה של ליביה. 

"שלום, תמר." אמרה ליביה, "אמרתי לך שעוד ניפגש." 

תמר קדה קלות והזדקפה בדריכות. 

ליביה קלטה זאת והוסיפה מיד, "אל תדאגי, תמר, הסוד שלך שמור עימי, כל עוד תתני לי מה שאבקש ממך."

"ומה אוכל לתת לך?" שאלה תמר, בתמימות שהעלתה צחוק כבוש על פניה של ליביה. 

"כל דבר בעתו, תמר. דבר נוסף שתלמדי, הוא כי סבלנות היא אחת המעלות המשתלמות ביותר." 

"נתחיל בזה שלא שכחתי את הבטחתי אליך." אמרה והצביעה לכיוון האמבט. "ואני תמיד מקפידה למלא את הבטחותיי." היא גיחכה, אך לפתע עצרה ושאלה בעדינות, "האם ידעת פעם גבר?" 

"לא." אמרה תמר וסומק עז הציף את לחייה. 

"ואישה?" 

תמר הנידה לשלילה. לא היה זה דבר מקובל בין היהודים.

באותו רגע הבחינה תמר כי ליביה לא לבשה דבר, למעט חלוק שקוף, דרכו ראתה את מלוא יפעתה; שיערה היה פזור והילה זהובה עטפה אותו, פטמות ורודות עיטרו את שדיה הזקורים, בטנה הייתה עגלגלה, שיער ערוותה בהיר, קימורי ירכיה בהקו עם כל צעד שלה ועיניי הדבש שלה נצצו.

"שתי את זה." ציוותה ליביה והגישה לתמר גביע יין. 

תמר גמעה את תכולת הגביע בכמה לגימות.

"עוד אחד." אמרה ליביה והגישה לה גביע נוסף. "עוד אחד" אמרה ליביה והגישה לה גביע שלישי. איבריה ומוחה של תמר הלכו והתרפו בהשפעת היין. 


"אני אוהבת לראות את השפעת היין על גופך." אמרה ליביה והובילה אותה אל האמבט. היא נעמדה מאחוריה והחלה להסיר את המטפחת שעטפה את ראשה, משחררת את שיערה הקלוע, נותנת לו לגלוש במורד גבה. "תני לי לראות אותך שוב." לחשה ורפרפה קלות על צווארה, בעודה מפשילה את שמלתה. ריח המושק שוב התגנב לאפה של תמר ועורר בה התרגשות לא מוסברת. כשסיימה ליביה לפשוט את שמלתה, עמדה תמר עירומה ונבוכה, מכסה על מבושיה. 

"אין לך במה להתבייש, תמר." אמרה ליביה, מושכת בעדינות את ידיה של תמר ממבושיה. "יופייך והגוף שלך, הם אחדים מכלי הנשק החשובים ביותר שיש לך. בעזרתם תוכלי להשיג כל מה שרק תרצי, תוכלי להכניע ולכפוף למרותך את כל מי שרק תרצי." 

"בואי." אמרה ליביה ושיקעה את תמר במים המבושמים. המים נסכו כבדות באיבריה. מבעד לערפל שאפף את מוחה, הרגישה את ליביה נצמדת אליה מאחור. שדיה של ליביה נצמדו לגבה ושיער ערוותה התחכך כנגד ישבנה. ליביה לשה את בשרה מכף רגל ועד ראש, מלטפת ארוכות את שדיה של תמר, ממשיכה לאט אל בטנה וירכיה. 

המגע בפנים ירכיה העביר בה רטט והיא התמסרה לתחושות שעוררה בה. 

בתחילה מוללה ליביה בעדינות את שיער ערוותה. לאחר מכן, פישקה את שפתותיה תוך מגע אקראי על איברה. המגע הוציא ממנה אנחות כבושות והיא ידעה כי היא רוצה עוד. 

לאחר דקות ארוכות אזרה אומץ, תפסה את ידה של ליביה והצמידה אותה אל איברה. 

אצבעותיה של ליביה נעו במדויק על איברה, משחררות דקירות של עונג, ששטפו את גופה, עד שלא יכלה עוד ובאה על סיפוקה בצעקה.
