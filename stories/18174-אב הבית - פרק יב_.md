---
id: 18174
title: "אב הבית - פרק יב'"
author: "צופה מהצד"
author_id: 1211
date: "2014-07-24"
category: "אהבת גברים"
tags: ['אהבה ויחסים']
prev_chapter_id: 18173
next_chapter_id: 18175
original_url: "http://gogay.co.il/story.php?id=18174"
---

# אב הבית - פרק יב'

רק אל תתחיל לדמיין שהוא אוהב אותך, הכול, רק לא זה. אסור לחשוב עליו טובות, אסור להרגיש כלפיו רגשות, פשוט אסור. מה שצריך לזכור תמיד זה שהוא משתמש בך כדי לפרוק חרמנות, שיהיה לך ברור, ברגע שמשהו טוב יותר יזדמן בדרכו אתה תעוף כמו טישו משומש, כל זמן שתזכור את זה תהיה בסדר.
אז מה אם הוא לקח אותך לפגוש את המשפחה שלו ואפילו רקד אתך לעיני כולם, זה סתם... זה לא נחשב כלום, ואם כבר מדברים על זה אני עדיין לא מאמין שעמדתי באמצע רחבת ריקודים הומה אדם, (טוב, לא ממש באמצע) ורקדתי, ועוד עם גבר.
לא, לא סתם עם גבר, עם יובי האהוב, היקר, הטוב והחמוד כל כך, יובי, הגבר היחיד שנגע לי לא רק בלב אלא גם בגוף ... המלאך שלי שאף פעם לא פגע בי, עדיין... נכון, עד היום הוא עוד לא הכאיב ולא השפיל, אבל בואו נהיה מציאותיים, זה רק עניין של זמן עד שזה יקרה ולכן אני חייב להקשיח את עצמי, לרסן את הרגשות שלי ביד ברזל, לא לתת לו בשום פנים ואופן להיכנס לי ללב. הוא לא כמו האחרים, הוא רגיש וטוב, כמעט מלאך, אבל גם זה לא יעזור, זה יגמר רע, כמו תמיד, ולא תוכל להאשים אף אחד חוץ מעצמך קפלן, אתה יודע שלא.
היום עברתי על קטעים שכתבתי ביומן מאז שהכרתי את יובי וניסיתי להבין למה אני מתנהג ככה כלפיו, ממה אני פוחד? למה אני לא נותן לו לגעת בי באמת? אני יודע שהוא שונה, שהוא לא יפגע בי, לא ישפיל ולא יתעלם ולא יכאיב, אז מה הבעיה שלי? למה אני מרחיק אותו ממני למרות שאין לי בעולם איש יקר ממנו?
אני חושב שאפשר להגדיר את מה שאני סובל ממנו כאוטו הומופוביה, רק ככה אני יכול להסביר את ההתנהגות הדפוקה שלי בכלל ואת היחס הנורא שלי ליובי בפרט.
וחוץ מהשנאה העצמית שלי, מחוסר הרצון שלי לפרגן לעצמי קצת אושר בחיים יש גם כמובן את הפחד הנורא שלי מאימא ומסבתא, הפחד שהן יגלו ואז ... אז... לא יודע מה בדיוק יקרה כשהגרוע מכל יתרחש, אבל אין לי ספק שהן ימותו מהבושה בגלל שיש להן הומו במשפחה ואני אושלך לרחוב בחוסר כל.
נכון, חוץ מאבא ואחי שהם יותר צמחים מבני אדם אני קרוב המשפחה היחיד שלהן שעדיין מתפקד, היורש הטבעי של כל רכושן, וחוץ מכמה דודניות רחוקות שאף פעם אין להם זמן וחשק לבקר הן בודדות לגמרי בעולם, אבל אין לי ספק שאם הן ידעו הן יעבירו את כל הרכוש שהן צברו, כל הכסף שסבא השאיר, כל החסכונות והפיצויים מגרמניה שסבתא רשמה על שמי בצוואה, הכול יועבר מיד לבית מחסה לכלבים תועים, לחתולים נכים, או ליתומים חולי צרעת באפריקה, לא משנה למי, רק לא לידיים של סוטה מתועב כמוני, והכי עצוב זה שהייתי מוותר בשמחה על כל הרכוש והכסף המשפחתי הרב שלא נחוץ לי כלל רק כדי שיובי יאהב אותי, מה שכמובן לא יקרה לעולם כי הוא עדיין מאוהב באקס שלו.
זו הסיבה שאני זקוק לכסף הזה, כדי שיהיו לי חסכונות לעת זקנה, שיהיה לי כסף לשלם למישהו שיטפל בי כשאהיה זקן, בודד וחולה, בלי משפחה ובלי חברים.אני יודע שבעיניו אני סתם ברירת מחדל, טיפוס מאוס שנדחק למיטה שלו, יובי הטוב, אין לי מושג איך הוא סובל אותי, הוא בטח עושה לי טובה מרוב רחמים, או חרמנות, או אני לא יודע למה... אולי כי הוא עדיין לא קלט מי אני - הומו שמן, רופס ומגעיל, עם נשמה מכוערת עוד יותר מהגוף שלו.
יובי, יובל אהוב, יקר ויפה שלי, גבר סקסי ומקסים שלי, שליט נשמתי, גופי וליבי, מה אני אעשה אחרי שתזרוק אותי? איך אני אוכל לנשום בלעדיך? עכשיו כשאני יודע כמה טובה ומתוקה היא האהבה אפילו המוזיקה של מוצארט הנערץ שלי תאבד את כוחות הנחמה שלה, מלכת הלילה וחנוך לווין ביחד לא יצליחו למשות אותי מהתהום שאני אפול לתוכה אחרי שתשליך אותי מעליך.
עוד לא עזבת אותי וכבר אני מת מגעגועים אליך, אנא אפנה בלעדיך? איך אתה סובל אותי, את הקנאה המכוערת שלי, את הנשמה השחורה והרעה שלי?
כשאני רואה אותך מניח יד על כתפו של ריקו היפה ומחמיא לו על כישרונו, מחייך אל אלכס וגיגי ומודה להם על העזרה שלהם, מתבדח עם מוני המפחיד שנעשה עדין ושקט לידך אני כל כך מקנא בהם, כל כך שונא את הילדים המסכנים האלה שזקוקים לתשומת הלב שלך, ואחר כך שונא את עצמי וממשיך לסבול כשאתה מקדיש מזמנך בנדיבות כזו לאחרים. אני אומלל אפילו כשאתה מלטף את בלקי הכלב.... מעניש אותך בשתיקות זועמות שאתה לא מבין, בורח הביתה במקום לישון אתך למרות שכל לילה בלעדיך הוא סבל כל כך גדול עד שאני מקווה לפעמים לקום בבוקר ולגלות שאני מת במקום להמשיך לסבול.
אני שונא את עצמי על שאני אוהב אותך אהבה כל כך דוקרת ורעה ומכוערת, איזה מזל שאתה לא מבין מי אני באמת... כמה מרגיז שאתה לא מבין... איך אתה יכול לחיות לך את חייך בשקט, נהנה להתגבר על מכשולים, לא פוחד מכלום, מחייך אל כולם בתמימות כזו ובטוח שגם אני טוב כמוך... גבר טיפש שכמוך, למה אני אוהב אותך כל כך? כמה זמן יעבור עד שאני אתחיל לסבול ממך?כשריקו בא לספר לי במין גמגום מבויש, שלא הצליח להסתיר את העליצות שתססה בו לשמע החדשות, שהלילה ישן אצל יובי גבר אחר – "אני ממש מצטער בנצי." הוסיף במבט מושפל, ותוך כדי כך הציץ בי בסקרנות שהוא היה צעיר מכדי להסתיר - זה אמנם כאב לי נורא והרגשתי פגוע ונבגד, אבל בשום פנים ואופן לא הופתעתי.
אני לא תמים, אני יודע איך העולם עובד, אני לא אחד ששומרים לו אמונים, לא מישהו שאוהבים באמת. מהרגע הראשון ציפיתי שזה יקרה ובמובן מסוים הבגידה של יובי היוותה הקלה, חיכיתי כל הזמן שזה יקרה ועכשיו כשסוף סוף גם הנעל השנייה נפלה ידעתי שאוכל למחוק ולרמוס את האהבה האידיוטית הזו ליובי, ולהשתחרר סוף סוף.
עדיף להרוג את התקווה כשהיא עוד קטנה, אמרתי לעצמי, לך אליו מיד ותעשה הכול כדי לסיים את הסיפור יפה ובצורה מכובדת, ושלא תעז לבכות קפלן, אני מזהיר אותך, תשמור על הכבוד שלך ואל תעשה בושות.
הקשבתי לעצמי רוב קשב, התפעלתי מקור הרוח ומהנחישות שלי, ומיד אחר כך עשיתי הכול הפוך, לא הלכתי אליו ולא דיברתי איתו עד שהוא אילץ אותי, וכשזה כבר קרה ישר בכיתי, עשיתי בושות וחוללתי סקנדלים, מוכיח לעצמי שוב שאני אדם עלוב, בושה למין האנושי, ואז, כדי להוסיף חטא על פשע, הודיתי שאני אוהב אותו ומקנא באקס שלו.
להגיד לו את זה היה רע מספיק ולכן לא העזתי להודות שלא רק שקינאתי באילן אלא גם שנאתי אותו מאוד, ואפילו שמחתי שהוא חולה. אני בחיים לא אודה בזה, אבל למרות שהעמדתי פנים שאני משתתף בצערו של האקס של יובי בסתר ליבי איחלתי לו למות ואז נפגשנו אצל שרון וליני והכול השתנה.
אני לא אגיד שהתחלתי לחבב אותו אחרי הפגישה הראשונה, ואפילו לא אחרי השנייה, אבל קל יותר לשנוא מישהו בצורה תיאורטית וקשה מאוד להתמיד בכך אחרי שמכירים אותו ומדברים איתו על מוצארט, ועל חליל הקסם, ומחליפים דעות על זמרות אופרה והביצועים שלהם לאריה של מלכת הלילה, וחוץ מזה גם אם אילן היה באמת הנבזה המרושע שרציתי שהוא יהיה הוא בכל זאת היה האקס של יובי, הגבר שיובי חי איתו כמה שנים ואהב מאוד והרי לא יכולתי לדרוש מיובי שלא יעזור לחבר שעומד בפני ניתוח כל כך קשה שגם אם יציל את חייו ישאיר אותו אימפוטנט.
טוב, על מי אני עובד, לא הפסקתי לקנא גם אחר כך, אחרי שהכרתי את אילן, אבל כשהקשבתי לו, פעור פה, מצטט מתוך מחזות של חנוך לווין מנסה להיות ציני ושנון בתקווה שיוכל להסוות את הפחד שלו ממה שצפוי לו (עלי, פחדן מבטן ומלידה הוא לא עבד, הרגשתי מיד שהוא עושה הצגות) התחלתי להבין מה יובי מצא בו, ולאט לאט, מתוך שלא לשמה באתי לשמה, ובקיצור, למרות הכול ואף על פי כן נעשינו סוג של ידידים ו... פנים אל פנים הכול מסתבך ונעשה פחות ברור וקרה מה שקרה. אני לא רוצה לספר על זה יותר שום דבר, זה עניין פרטי לגמרי שקרה בין שלושה גברים שהיו מתוחים ומבוהלים ורצו להירגע קצת, זה הכול. מספיק עם זה, די, אף אחד לא יצליח להכריח אותי לגלות מה עשינו בלילה האחרון לפני הניתוח של אילן.
די אם אגיד שזה היה סקס וזה קרה בצורה ספונטנית, בלי תכנון מראש, ובגלל שהיינו קצת מסטולים ומאוד רגשניים .... נו, די, זה היה רק סקס, סך הכול סקס, מחוות פרידה שלנו לאילן לפני הניתוח וגם פנטזיה ישנה שרדפה אותי הרבה זמן... הערב לפני האשפוז של אילן היה הזדמנות מצוינת להגשים את מה שחלמתי מזמן ולהשתחרר סוף סוף מהפחד שלי מסקס אמיתי.
אני לא יודע למה הצלחתי לעשות את זה דווקא אז, אבל עוד כשהייתי ממש צעיר חלמתי להיות עם שני גברים ש... די, לא רוצה לחשוב על זה יותר, ובטח שלא לכתוב את זה ביומן, הרי אם אימא תקרא פה פעם היא... לא חשוב, העיקר שזה קרה והיה נפלא ומרגש ומחרמן... כל כך חבל שזה כנראה לא יקרה שוב. אפילו בזמן שישבתי עם יובי וחיכיתי לאילן שיצא מהניתוח חשבתי כמה חבל שלא אזכה שוב לשכב בין שניהם באותה מיטה, כולנו ערומים, נוגעים אחד בשני בלי בושה ובלי מעצורים, מעמידים זה לזה את הזין ואחר כך... אילן המסכן, מעניין מה בדיוק עושים שם במרפאה לשיקום האון המיני ואם זה יעבוד גם עליו ואם לא אז אולי יובי יסכים שנעשה את זה עם גבר אחר?
אחרי הכול אני רק בן שלושים וארבע ואחרי כל כך הרבה שנים שהתאפקתי והתביישתי ופחדתי מאימא ומסבתא ומעצמי אני אמות אם אני לא אזכה לקבל שוב זין בתחת... מעניין אם האח הערבי החמוד הזה שמסתכל עלי ככה הוא גם...
