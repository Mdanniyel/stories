---
id: 16362
title: "26 המדרגות - פרק ח'"
author: "story4u"
author_id: 1726
date: "2011-04-20"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16360
next_chapter_id: 16365
original_url: "http://gogay.co.il/story.php?id=16362"
---

# 26 המדרגות - פרק ח'

בבוקר שהתעוררה מצאה פתק וורוד על הכר שלידה, "אני אוהבת אותך כל כך, מאושרת שאת חלק מחיי. ותודה על אתמול בערב :)" כאשר הפכה את הפתק ראתה שטר של 20 ש"ח מקופל ומוצמד לפתק. נילי חייכה, זו הייתה הבדיחה הפרטית שלהן מאז הכירו במסיבת פורים לפני 3 שנים, נילי הייתה עוד בארון והגיעה למסיבה עם חבר שלה ירון, הם יצאו שנתיים וכבר דיברו על חתונה, אבל נילי דחתה את הנושא שוב ושוב. היא ידעה את האמת על עצמה, אך לא יכלה להתמודד עימה, היא נזכרה בחיוך כואב שגם אז הייתה משתטחת על ריצפת האמבטיה בלילות ומתפללת לאלוהים שיעזור לה, שיגרום לה להיות כמו כולן, כמו כל החברות שלה, שתצליח להתאהב בגברים, בירון שהיה חתיך, חכם, ג'נטלמן ואהב אותה כל כך. אך ליבה נמשך לנשים, היא מצאה עצמה מתאהבת בברמנית, הקופאית בסופר, הספרנית בספרייה העירונית, מוכרת בחנות בגדים, נשים שעברו לידה ברחוב וחייכו לעברה, בסטודנטיות שלמדו איתה, בדנה שהייתה חברתה ללימודים ופלרטטה איתה ללא הרף, במדריכת הפילאטיס, בבוסית שלה ושוב בדנה שרק המחשבה עלייה העבירה בה גל של התרגשות בשיפולי הבטן. בכולן רק לא בירון. זו הייתה תקופה אומללה עבורה, היא שקלה לא פעם להפסיק את הסיוט הזה עם כמה גלולות שינה טובות, אך ידעה כי אלו מחשבות בלבד.
