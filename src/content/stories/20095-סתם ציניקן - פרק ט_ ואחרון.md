---
id: 20095
title: "סתם ציניקן - פרק ט' ואחרון"
author: "צופה מהצד"
author_id: 1211
date: "2016-12-01"
category: "אהבת גברים"
tags: ['אהבה וזוגיות']
prev_chapter_id: 20089
next_chapter_id: None
original_url: "http://gogay.co.il/story.php?id=20095"
---

# סתם ציניקן - פרק ט' ואחרון

"אני מקווה שלא נצטער על הנדיבות שלנו, יכול להיות שהיינו צריכים לסרב." העיר עדן כשהם כבר היו לבד במיטה, הרחק מטווח שמיעתו של האורח שלהם, "האמת, קצת הופתעתי כשהסכמת כל כך מהר.""כמו שאמר אוסקר וויילד הגדול," טפח מאור על לחיו של עדן, ספק טפיחה ידידותית ספק סטירה קלה, "הדרך היחידה להתגבר על פיתוי היא להיכנע לו." הצהיר, וחייך חיוך מלוכסן שפתאום נראה לעדן מרושע מעט."מה? על מה אתה מדבר? לא הבנתי, ומה קשור אוסקר וויילד לכוכב?"מאור חזר ונשכב במיטה, "הפיתוי הוא הקשר, אוסקר וויילד, זכר צדיק לברכה, הבין משהו בפיתויים ונראה לי שכדאי לך ללמוד מהניסיון שלו."עדן נשכב לצידו, "אין לי מושג על מה אתה מדבר." התרגז, "אין כלום ביני לבין כוכב, וגם לא יהיה. אם הוא כל כך מוצא חן בעינייך אז שיהיה לך לבריאות, אבל אותי תעזוב.""לא רוצה, מה תעשה לי?" הסתובב אליו מאור ונשכב מעליו, מעיק עליו בגופו החזק והבהיר."תיכף תראה." ענה עדן בזעף, לפת את כתפיו של מאור, נישק בחזקה את פיו והחל להתגושש איתו, ובניגוד לפעמים קודמות בהן הם נאבקו זה בזה, צוחקים ונמרחים אחד על השני, הפעם הם היו קודרים וכועסים ואפילו הכאיבו מעט זה לזה. מאור גמר ראשון, מתיז את זרעו על בטנו של עדן שגמר מיד אחריו, הדף אותו מעליו ורץ להתקלח.כשעדן חזר מהמקלחת הוא מצא את מאור שוכב פרקדן ודמעות זולגות מעיניו העצומות, מרטיבות את הכרית."מה קרה חמוד? למה אתה בוכה?" נשכב עדן לצידו של מאור וניגב את דמעותיו בשולי השמיכה."כי... כי אני אוהב אותך, ואתה... אתה...""מה אני? אתה חושב שאני לא אוהב אותך יותר? למה חמוד?""כי אתה מסתכל כל הזמן על אחרים, ובעיקר על כוכב.""נו, אז מה? להסתכל מותר, למה, אתה לא מסתכל?""כן, גם אני מסתכל. אתה לא חושב שזה עצוב נורא?""נורא? אל תגזים, אנחנו יחד שנתיים וזה טבעי שאחרי כל כך הרבה זמן... זה קורה אצל כולם.""חשבתי שאצלנו זה יהיה אחרת, אתה לא?""האמת שאף פעם לא חשבתי על הנושא," הודה עדן, "מצד שני אף פעם לא הייתי עם מישהו כל כך הרבה זמן.""שנתיים זה לא הרבה זמן." אמר מאור בעגמומיות, "הורי יחד כבר שלושים שנה והם אף פעם לא הסתכלו על אחרים, ובטח שלא בגדו, למה לנו כל כך קשה להיות נאמנים?""כי אין לנו ילדים ומשכנתא וכל מה שמעסיק סטרייטים, וחוץ מזה מאור, אני לא רוצה להעליב, אבל מאין לך לדעת מה ההורים שלך עשו ואולי עוד עושים כשאתה לא בסביבה?""סתום כבר, טיפש! אתה מדבר על אבא ואימא שלי." דחף אותו מאור בחזקה."די כבר, אל תהיה טמבל." צחק עדן ולכד אותו בין זרועותיו בחיבוק, "נו, די כבר מאורי, מצטער אם העלבתי, זה לא היה בכוונה, מה? אתה שוב בוכה? מה עובר עליך היום?""אני נוסע בעוד שבועיים עם הורי לאנגליה, לבר מצווה של האחיין שלי.""וואלה? לכמה זמן?""לשבוע, הורי הזמינו שיט על תעלות בדרום אנגליה, הכל על חשבונם.""נשמע אחלה, תבלה יפה.""זה כל מה שיש לך להגיד לי, תבלה יפה, מה, לא תתגעגע אלי?""בטח שכן, אבל אל תעשה עניין, זה רק שבוע, יסתדרו בלעדיך בדיינרס?""כן, זה בסדר, כוכב וניקולה ייתנו יותר שעות והם יסתדרו. תגיד," העיר מאור כאילו כבדרך אגב, אבל עדן שמע את המתח בקולו, "אתה מתכוון להזדיין איתו כשאני לא אהיה?""עם מי? עם כוכב? אתה רציני, איזה מין שאלה זו? אתה מנסה לריב איתי מאורי?""לא, כן, אולי, אני לא יודע, הזדיינת עם אחרים מאז שאנחנו יחד?""לא, ואתה?""לא, אבל... אתה יודע איך זה.""כן, אני יודע, ראיתי איך אתה נמרח על המדריך כושר החתיך הזה שבא לאכול אצלכם ארוחת בוקר, אתה מת לבגוד בי ובגלל זה אתה עושה לי את המוות, בפסיכולוגית קוראים לזה השלכה.""בפסיכולוגית? מה זאת אומרת בפסיכולוגית? וממתי אתה מומחה כזה בפסיכולוגיה?""לא צריך להיות מומחה כדי להבין למה אתה מתכוון."מאור השתתק והפך את גבו אל עדן, שותק שתיקה זועפת. עדן כמעט נרדם כשמאור שאל פתאום, "מה דעתך על יחסים פתוחים?""אני נגד." השיב עדן מיד, למרות שמעולם לא חשב ברצינות על הנושא, "זה מגעיל וזה נגמר תמיד בפרידה, למה, אתה רוצה שנפתח את היחסים?" כעס."לא, סתם שאלתי, יאללה, בוא נישן כבר."עדן הסתיר את רגשותיו ולא גילה למאור עד כמה השיחה הלילית שלהם זעזעה אותו. ככל שחשב יותר על הרעיון של יחסים פתוחים ככה חש מוטרד ונרגז יותר. פתאום הוא הבין שמימוש הפנטזיות הלא ממש ברורות שלו על כוכב עלולות לעלות לו במחיר הקשר עם מאור, ולהפתעתו הרעיון החריד אותו. הוא לא הבין למה, אבל המחשבה על מאור נוגע בגבר אחר מילאה אותו כעס נורא. מאור הוא שלו ושלו בלבד ואין מצב שאף אחד ייקח אותו ממנו!בשבועיים שנותרו לפני נסיעתו של מאור לאנגליה טרח עדן לחזר אחרי בן זוגו, פינק אותו במחוות חיבה, הביא מתנות קטנות, פרחים ושוקולד מריר שהיה חביב על מאור, הציע עיסוי רגליים ובילויים משותפים, ויזם סקס בכל הזדמנות. מרוב דאגה לעתיד יחסיו עם מאור הוא בקושי שם לב אל כוכב שחיפש במרץ ומצא די מהר חדר בדירת שותפים, ובעזרתו של בועז עבר דירה ופחות או יותר נעלם מחייו של עדן.מאור נסע לאנגליה עם הוריו, חגג את בר המצווה של אחיינו ואחר כך בילה כמה ימים נפלאים עם הוריו, נהנה לשוט אתם בתעלות ברחבי אנגליה, וחזר שזוף ושמח לזרועותיו של עדן שחיכה לו בקוצר רוח.כמה שבועות אחר כך התקשרה מירי באישון הלילה לאחיה, מעירה אותו ואת מאור משנתם ובישרה לו שירדו לה המים ושהיא חייבת להגיע דחוף לבית החולים."אני בא." זינק עדן ממיטתו ויחד עם מאור חש לעזרת אחותו, "מה עם בועז? איפה הוא?" שאל אחרי שהתקשר להוריו לבשר להם שהם עומדים להפוך לסבא וסבתא."נסע לסידורים בתל אביב ועוד לא חזר. הוא אמר לי שהוא יחזור מאוחר מאוד ואולי אפילו יישן שם אצל חבר, ניסיתי להשיג אותו אבל הטלפון שלו כבוי." הסבירה מירי בנחת."זה ממש חוסר אחריות לעזוב לבד אישה בחודש התשיעי." רטנה אימו של עדן שהתעקשה להגיע גם כן לבית החולים, "הוא היה אמור להיות איתה בחדר הלידה.""הלידה הקדימה קצת," גנחה מירי, "אוי, אימא..." נאנחה בזמן שהאחות גירשה את כולם מהחדר, מרשה רק לקרוב משפחה אחד להישאר. אימא של עדן התנדבה למלא את מקומו של בועז והייתה הראשונה מלבד מירי שזכתה לראות את נכדתה הפעוטה, ומיד הכתירה אותה בתואר הילדה הכי יפה בעולם.כולם עמדו והתפעלו מהתינוקת (עדן חשב שהיא נראית מקומטת ומעוכה, אבל שמר את המחשבה הזו לעצמו) ופתאום בועז התקשר לשאול אם מירי כבר ילדה, ובאיזה חדר היא מאושפזת."לך תביא אותו." פקדה אימו שמרגע שהפכה לסבתא נעשתה שתלטנית ורודנית עוד יותר מהרגיל, "ותשגיח טוב שלא יברח לנו שוב."עדן ששנא בתי חולים ולא הבין את ההתפעלות מתינוקות שרק נולדו שמח לצאת משם, משאיר מאחוריו את מאור, מוקסם מהתינוקת הקטנה, וכבר מתחיל לפנטז על הורות משותפת עם מישהי, או אולי בכל זאת לקחת הלוואה ולהביא תינוק דרך פונדקאית?עדן ירד בזריזות במעלית ונפגש בבועז שבדיוק יצא מרכב אחד לא מוכר. דרך שמשת המכונית הוא קלט את הפרופיל המוכר של כוכב וראה יד שחומה ארוכת אצבעות שנופפה לשלום, דקה אחר כך הפליג הרכב לדרכו, משאיר אחריו את בועז."מירי כבר ילדה? היא בסדר? ראיתם כבר את התינוקת? איך היא? הכל בסדר?" חקר אותו בועז, נשמע כמו כל בעל מודאג ואוהב."חוץ מזה שאתה שוב בוגד במירי הכל מאה אחוז." השיב עדן לאיטו, בוחן את גיסו שהצטחק קלות וצבט את לחיו, "אל תהיה ילד, אתה יודע איך זה נשים בהיריון." אמר בנחת, נשמע רגוע ולא מתנצל."היא בהיריון עם התינוק שלך, ואתה מזדיין עם גברים אחרים." הוכיח אותו עדן."אל תהיה דרמטי כזה עדן, זה רק כוכב ולמירי לא אכפת, בטח לא עכשיו, אחרי שהיא קיבלה את התינוק שרצתה." סירב בועז להתרגש."אז היא יודעת שאתה מזיין מהצד?""היא לא יודעת פרטים, ואני מקווה שלא תספר לה." הזעים בועז את פניו, "כשתהיה נשוי כל כך הרבה שנים כמוני תבין על מה אני מדבר.""כן, אבל...""די ילד, אחותך קיבלה בעל ואבא לתינוקת שלה, ואני קיבלתי משפחה, מה שכל אחד מאיתנו עושה מהצד זה העסק הפרטי שלנו, ברור?" נעץ בעדן מבט חודר."כן, ברור." השיב עדן, "בוא נלך לראות את הבת שלך, חשבתם כבר על שם בשבילה?"
