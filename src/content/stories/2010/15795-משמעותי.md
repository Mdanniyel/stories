---
id: 15795
title: "משמעותי"
author: "אמיתי"
author_id: 813
date: "2010-01-03"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15795"
---

# משמעותי

להיות משמעותי. למי? מי קובע לי מי משמעותי?

כמה מבטים ברחוב הופכים אותך למשמעותי?

כמה התעלמויות הופכות אותך לשקוף?

מי יגיד לי מי אני? ומי יבטל את האמירה?

משמעותי היא מתנה שאפשר לקחת?

ואם כן מי מוכן לתת אותה בחינם?

להביט ברחוב לשתי שניות ויותר הופכות אותך למשמעותי יותר, 

מאשר מריבה של צעקות בת 5 דקות שלמות ברמזור על זכות קדימה?

מי מכניס את המקום אליו נמצאת המשמעות?

איך הופכים להיות חשובים ולמה זה בכלל חשוב להיות חשוב?

הרי בתוך הואקום שכל אחד נוכח, אין הרבה מקום לאחר.

וכמה שאתה מנסה לדחוף פנימה נוספים, זה מגיע ומצמצם את המקום שלך  עצמך.

אם הילד נכנס פנימה ויש מקום גם לבן זוג, 

הרי שאת האוויר אתה עכשיו מחלק לכמה וכמה אנשים יחד איתך.

אתה עדיין משמעותי פה? 

משמעותי הוא בסוף הסיפור כמה אנשים עוד חושבים עליך? או לכמה אנשים אתה חסר עכשיו?

משמעותי הוא מה השארת אחריך או מה אתה עושה פה כל עוד אתה חי?

משמעותי הוא תגובות מפרגנות או דווקא כמה אנשים הצלחת להוציא מהכלים?

משמעותי מלשון חשוב או דווקא שמעו אותי וזה הכל?
