---
id: 15911
title: "מרכזית המפרץ שש שנים אחורה - פרק א'"
author: "איבדה את שמה"
author_id: 1681
date: "2010-03-24"
category: "אירוטיקה נשית"
tags: ['סיפורי אירוטיקה', 'אירוטיקה נשית']
prev_chapter_id: None
next_chapter_id: 15916
original_url: "http://gogay.co.il/story.php?id=15911"
---

# מרכזית המפרץ שש שנים אחורה - פרק א'

**סיפור אמיתי **איך אנשים יכולים להגיד:"טוב, אני... אני כבר עברתי את הגיל הזה..." בכזו שלוות נפש?

איך אפשר לוותר על הרגשנות הגדולה, על הפיוטיות והתעוזה?


כיתה יוד, תיכון האומנויות. 

האנשים קצת קוקו פה וגם אני.

זו אחת התקופות היפות בחיי, עוד לפני האונס ולפני הסמים הקשים כשאלה היו עדיין רק סיגריות.

יש לי תסרוקת סגולה ופנים חמודות ובין תסכול לתסכול אני מלאה בתשוקות וביצירתיות, כל דבר מרגש וכל מקרה הוא הרפתקה... גם לארוז תיק ולברוח במנוסה מהבית שמשליט עליי סמכות היות ואני עדיין "קטינה". למרות הכול זאת תקופה יפה ואני רק גיליתי מהו חופש יצירה, ההבזק הראשון הישר אליי כיחידה האחראית לעצמה.

והרבה הרבה -מוזיקה.


עדיין אינני יודעת לאן בדיוק אלך הלילה, עם כל הבגדים והדברים הנחוצים המידיים שארזתי. ואם אוכל בכלל להגיע מחר ללימודים (זה קצת פחות איכפת לי כי מחר זה לא יום מגמה), בטח מישהו כבר יאמץ אותי היום אחרי הלימודים. חשוב לי שהיא תדע, שזה שמבחינה חוקית אני חייבת לחיות במחנק שהיא משליטה -לא אומר שהיא בהכרח צריכה להתענג על זה ולמרר לי את החיים עוד יותר. 

נימאס לי להיות כלואה בתוך קופסא סגורה, עם פסיכית כמוה שתקועה לי עמוק בנשמה וחודרת לי לורידים. אין לי מרחב ואין לי פרטיות ואפילו על המוזיקה שלי אני צריכה להתנצל, וגם לחברים שבקושי יש לי- אין כניסה. היא אישה לא קלה אמא שלי, ואין לה חיים אז היא רוצה שגם אני אסבול. היא לא תופסת שאני לא כמוה אלא יותר כמו אבא. ג'ינסים בהירים ואולסטאר, קצת שונה... ומכורה קשה.

...אוי ואבוי אם היא הייתה חושדת, שאני מתחילה להתעסק במה שאני אוהבת במיטה(ומחוצה לה ), שזה כוס ולא זין... וכמה שאני בוטה יחסית לילדה כל כך נחמדה, אינטליגנטית ויפה... שתקפוץ ושתלך למצוץ.

אני חושבת לעצמי ככה מהורהרת, קצת מוטרדת ודי נרגשת ולאוזניי, למוח velvet underground משדרים שירים... אני נלהבת מעצם ה -"אנדרגראונד", נוסעת באוטובוס תוך כדי שמבטים ננעצים ולא מניחים לי ולנעלי הבית (כפכפים) שלי, הם כולם היו מתים להיות קצת פסיכים כמוני, במקום להתעסק בחיים המשעממים והדפוקים שלהם. בגישה הכול כך יבשה וחסרת המשמעות, מה כבר כזה נורא בלהתפרע קצת? בלהוציא איזו אמירה? "לכולכם יש נמשים בתחת!" אני במבטי יורה.

מחפשת את עצמי תלויה מבעד שיקוף החלונות הצלולים של האוטובוס, הרבה מראות והרבה צלליות והשתקפויות מרצדות ואני האבודה פועמת ברטט מכל מחשבה. כאן, באוטובוס הגדול, בין כל האנשים הטיפשים, מחכה לאיזו דמות מסעירה שתבלוט ביניהם לפתע ותזיז לי את הלב מהמקום. אך הסיכוי שבנסיעות הקצרות האלה-שלוש תחנות, מהבית ועד לתיכון, אפגוש מישהו כמותי, הוא אפסי! 

מחלון האוטובוס הגדול, השקוף, נראית לי תמונה מוכרת ומעוררת המזכירה שזה הזמן לרדת. בתופסי את מעקה הפעמון אני עושה סיבוב ומתגלשת לי החוצה, נעלי הבית פוגשות את הקרקע ונסחבות עליה לאורך כל המדרכה בהלכי לכיוון השיעור, לכיתה. יש לי זמן לאיחור קצרצר, סה"כ איחור שני... עדיין יסלחו לי ולכל התיקים שעימי. זורקת מבט שברירי ותוהה "מה יהיה...?"

בהגיעי לשם עולה בי מחשבה: "אולי לא אכנס לשיעור...? לא מתאים לי עכשיו בכלל קבלת פנים כזאת ומבטים כאלה..." 

יותר טוב לתפוס מקום במרפסת הקטנה הנמצאת כאן באמצע הקומה בין מדרגות למדרגות, כל כך יפה פה ויש שמש מתוקה, זה כמו כוך קטן בין צמרות העצים שאפשר להשקיף ממנו על כל מי שמתקרב וכל מי שבא. פינה שנמצאת במרכז הדברים ובסתר מעיני מי שלא מתבונן. מבנה ישן, גדול ומרווח, זה בניין הלימודים עצמו ואני אוהבת אותו כל כך... נזרקת לי עם דיסקמן עד שיבואו אליי בהפסקה, ג'ניס ג'ופלין עכשיו מהדהדת וסיגרית בוקר ראשונה. אני קצת משונה, מסקרנת ושקטה, עפה בתוכי אל תוך קולה של ג'ניס, נותנת קצב עם הרגל והראש, וכל חלקיק מהתסרוקת רוקד לי על הפנים המציצים אל העוברים והשבים שאמורים לבוא כל רגע עם השמע צלצול ההפסקה.


הנה מתקרבים לעברי כמה, שחלקם חברים וחלקם קצת פחות קרובים, אבל בעצם את אף אחד אני לא ממש מכירה.

"מה את עושה פה יא מסטולה?" ניזרק אליי המשפט המחויך עם הקריצה מאי-שם, מאור המתוקה שהייתי מאוד רוצה שתיקח אותי לעשות את הלילה הזה אצלה. "ולמה כל התיקים? את שוב עוברת דירה?" נשמע קול נוסף, מפיו של מי שכבר מכיר את הסיפור שלי טיפה.

"לא יכולה יותר בבית." אני עונה להם.

"וואי אז מה תעשי?! בואי תישארי אצלי..." אני אפילו לא יודעת את שמה של זו עם ההצעה, אך אין זה משנה לי כלל, כל הצעה תתקבל בשמחה. קלטתי אותם קוראים לה הלן ועכשיו אני רגועה.

הלן:"אני מסיימת היום בשלוש ונוסעת ליקנעם דרך התחנה המרכזית, הולך?"

אני:"ביקנעם את גרה? לא בחיפה? טוב, בסדר גמור. אני אחכה לך היום בסוף הלימודים וניסע."

"אה, ואגב... תודה!" אני מוסיפה ושולחת לה חצי קריצה שאולי ראתה ואולי לא ראתה.

לא כל כך התלהבתי מהעניין, הייתי מעדיפה לזרום עם מישהו אחר.

הלק והציפורניים שלה... (והאמת שגם ה"יקנעם") לא כל כך עשו לי את זה, בעת תהליך הסריקה והתיוג שהיא עברה אצלי בראש באופן בלתי נמנע. אבל היא מכאן-מהאומנויות, חייבת להיות לה איזו שריטה... ואם כך, אז בוודאי שיהיה עם מה לתקשר.


צלצול, אני מחכה לה בחוץ ברחבת הכניסה- שכבר מרוקנת ומעידה על השעות של אחרי הלימודים.

היא מתקרבת לכיווני עם כמה חברים, שותפים לנסיעה במסלול שכונת הדר ואיזור הקריות, שגם לומדים עד השעות המאוחרות של הצהריים. שמש מלווה את צעדיי איתם על יד הדשא, אנחנו יורדים אחד אחר השני בשלוש מדרגות חצץ צרות, ומעבירים האחד אל השני את דלת השער הכבדה והכחולה שנסגרת עם כל משקלה מעצמה. 

להתראות לשומרת בכניסה "נתראה בפעם הבאה!"

אחד מהם פורש באמצע הנסיעה עוד באוטובוס הראשון, לעומתו הדרך שלנו עוד ארוכה. אני והלן ועוד אחד שאני לא מכירה. הגענו לתחנה המרכזית לבסוף, אני תוהה איך היא עושה כל בוקר כזאת נסיעה (וזה עוד לפני שחוויתי את המרחק שיש עד ליקנעם ובחזרה ממנה... ). אני לא נמצאת הרבה בתחנה המרכזית ואין לי מושג איך עובד סידור הרציפים פה, ולא שגם יש לי איזו כוונה כזאת בינתיים, אני עוד מסתפקת בחיפה.

הלן:"יש עוד זמן עד האוטובוס..." 

אוף... חולפים להם הצהריים כמעט לגמרי והשמש נחלשה, אך יש כאן הרבה מאוד אנשים ואנחנו באזור הרציפים שמאספים לכיוון נהרייה, עפולה, טבעון, יקנעם והקריות. אני תוהה... אולי יעל מהצ'אט במקרה נוסעת כאן עכשיו הביתה לקריית ביאליק... ואני אולי אקלוט איזו "לסבית" ממתינה, ובטוח מיד אדע שזו היא... דמיינתי אותה- ראש מגולח וגבוהה.

מה שבטוח זה שהיא מיד תשער שאני זאת אני: ראסטות בצבע סגול, בין ההמון-זאת רק אני! אפילו שלא החלפנו אף תמונה.

הלן:"את שומעת לילך? אנחנו נכנסים רגע ללב המפרץ לקניון, יש עוד זמן עד האוטובוס. את באה?"

אני: "מה, זה קרוב לפה הקניון?"

הלן: "בטח יא גנובה..." והנה חצי חיוך מהלן, מלווה בצרידות קורצת קלה המצטרפת לקולה ומעוררת חיבה. 

אני מתחילה בהליכה בעקבותיהם לכיוון פתח היציאה מ'המרכזית', קיים מרחק מהרציף שלנו עד שם, ויש הרבה מאוד אנשים והרבה מכונות שתייה ומכונות ממתקים. אני כבר לא ממש מזהה מאיזה כיוון באנו והיכן הרציף ליקנעם. מתעכבת רגע מאחוריהם ומציתה לי סיגריה, מסתרבלת עם כל התיקים.

בהלכי שוב, מרימה מבטי ומסתכלת מסוקרנת לקלוט בין האנשים, אולי במקרה אמצא אותה... בדחף סקרני משהו, כאילו אני באמת מאמינה שאראה אותה ועוד מבלי להכירה... ממשיכה וחותרת עם מבטיי לחפשה.

כבר כמעט הגענו ליציאה, ולפתע שם מהרציף האחרון (זה הקרוב ביותר לפתח-שהסתבר בדיעבד כמאסף לכיוון נהרייה בכלל), במבטי אני קולטת דמות אישה גבוהה עם שיער קרה שקצת מסתיר את העיניים, לבושה במעיל עור שחור, נשענת על עמוד עם רגלה ומבטה הישר אליי. נעלתי עליה מבטי חזרה בעודי ממשיכה ללכת אחריהם וראשי מופנה, מסתובב מבוית לעבר כיוונה, מסיתה רגע את ראשי חזרה לעבר הלן וחברנו לנסיעה, הם משתהים שם בפתח היציאה ומתלבטים אם הם עדיין חושקים ללכת לקניון. מחזירה שוב מבטי אליה לראות אם היא עוד ישנה ולהפתעתי היא נשארה מבויתת לעברי, מסובבת את ראשה ועוקבת אחר הליכתי-כאילו אחר כל תנועה. בהתרגשות, החזקה כבהלה מקפיצה, אני ממשיכה ללכת אחריהם, מסתבר שאנחנו בכיוון רברס חזרה אל הרציף שלנו. "...לא הולכים בסוף." נישמע קול הקורא לעברי, ראשי מופנה הצידה אליה, אך אני משאירה אותה מאחור. מה בכלל אני יכולה לעשות במצב כזה?! עדיין לא היה לי משהו עם אישה או משהו בכלל... מאוכזבת שאין עולה בדעתי דרך להגיע אליה, וגם קצת בשוק, אני נעמדת בסיום ההליכה בעת שהגענו אל הרציף חזרה. 


זה היה לפני שש שנים ולא אשכח את התחושה!

מתח מיני חזק כל כך... עוד לפני שידעתי שכך קוראים לזה. בעודי עומדת נרגשת, תוהה- מה קרה ומבטי כהרגלו אל הקרקע, זוג רגליים בג'ינס כהה ונעליים שחורות, מתמקמים כנגדי ממש קרובים ואני מבינה באותה אלפית שנייה (שזה מה שלוקח למוח כדי להבין דברים כאלה... ) שקירוב כזה צמוד של מישהו כנגדי זה סימן שהוא פונה אליי. מרימה מבטי וזו היא!!! מקירוב כזה אליי, היא פתאום כל כך ברורה: קרה בלונדיני וזוג עיניים כהות שמסתכלות-חודרות הישר לתוך עיניי מבלי הניד עפעף. ואת זאת אני זוכרת היטב היא לא מצמצה ולו לרגע! כל כך מסוקרנת ועסוקה בלחדור לתוך עיניי... נעמדת כה קרוב כמו שאף אחד לא נעמד מולי אף פעם. סיגריה ללא עשן בידה, וכך היא חודרת בעיניה ולא מוציאה אף מילה, כאילו שזהו חוק הדרך שלה כדי לחדור אליי. רגע ארוך משתהה שם בינינו ואני כבר אינני מבינה. היא מכניסה את הסיגריה לפיה ומחכה... ואז פתאום הבנתי שכנראה בגלל שגם לי יש סיגריה ביד (כמו להרבה אנשים כאן בתחנה), היא רוצה שאני אדליק לה אותה. אני מגמגמת משהו על זה שאני אתן לה אש בעוד רגע. היא מרגישה איך אני מנסה להוציא משהו מסודר וברור מפי וממיתרי קולי הרועדים, תופסת מה מצבי וזה רק מעלה עוד יותר את חום גופי, וגורם לעקצוצי זיעה צורמים בביתי שחיי. בעודי מפשפשת בתיק הצהוב שלי, התלוי על רצועה כה ארוכה שכמעט והוא מלטף כבר את הרצפה, ומנסה למצוא את המצת שאבד בתוך כל הבלגאן... עיניי רואות מהזוית את ידה המושטת לעבר הסיגריה שאני אוחזת בכדי לקחת אותה. אני מחזירה מבטי אל עיניה שעדיין שם חותרות אליי, מחייכת מבוישת וקצת מובכת, תוך שמבטי כלוא למבטה אותו היא ממשיכה להישיר ולהחדיר לתוך עיניי. ברכיי מתחילות לרעוד קצת כמו לאחר גמירה חזקה והכוס שלי מגיב אליה בצורה בלתי רגילה... כמו שמעולם הוא לא היה. כאילו היא הפעילה לראשונה איזה מנגנון שרק תרגל את עצמו עד היום, ואז היא מסובבת את הבדל שנישאר מהסיגריה שלי על קצה הסיגריה התלויה בפיה, מבלי להסיר את מבטה מעיניי ומבלי שום מאמץ לפמפם את העשן. אז... חודרת הכי עמוק במבטה ועושה זאת לאט-לאט, נותנת לי פעם אחרונה-עוד אנקה חרישית שקטה לתוכי לפני שתרפה ממני, משתהה ונסוגה מבעד לעשן שהתפזר מפיה מהסיגריה שהציתה, ונעלמת כליל.

ברגע בו החזירה לי את מה שהייתה הסיגריה "אל אם לייט" שעישנתי, כבר לא היה לי שום סיכוי לגשת אליה. היא חתכה. חזרה אל הרציף שלה מהר מדי, כאשר אני נשארת שם עם גלי רטיבות ופעימות גם בפנים וגם בכוס, ונשימות הרועדות מהתרגשות.

לא הספקתי להבין איך זה קורה לי והיא נעלמה לגמרי מעיניי.
