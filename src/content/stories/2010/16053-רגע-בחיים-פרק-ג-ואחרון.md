---
id: 16053
title: "רגע בחיים - פרק ג' (ואחרון.)"
author: "layla1234"
author_id: 1698
date: "2010-08-15"
category: "סיפורים וטורים"
tags: ['אהבה', 'סיפורי אהבה', 'אהבה ביסקסואלית']
prev_chapter_id: 16039
next_chapter_id: None
original_url: "http://gogay.co.il/story.php?id=16053"
---

# רגע בחיים - פרק ג' (ואחרון.)

"נועה מה את אומרת לי?"

"לירון... יש לי כל כך הרבה דברים על הראש עכשיו, אני לא בטוחה שמה שקרה אתמול היה נכון."

"לא נכון? רק לפני חצי שעה דיברת איתי בטלפון ואמרת לי כמה שאת מתגעגעת אליי! טלפון אחד מהאקס שלך וכבר את משנה את הדעה שלך?!" אמרתי לה, צעקתי לה, הכל רק כדי שהיא תבין מה היא עושה לי...

"אל תעשי לי את זה בבקשה..." היא התחילה לבכות.

"את בוכה? אני צריכה לבכות עכשיו לא את! אני לא משחק נועה, אני לא פה רק כדי לשעשע אותך ואת צריכה להבין את זה."

מבט מופתע עלה על פניה "בחיים אני לא אתייחס אליך כמשחק! אני אוהבת אותך!"

"איך את יכולה לומר לי שאת אוהבת אותי ובאותו זמן לומר לי שאת לא רוצה אותי?"

היא לא ענתה, כבר לא יכלה להסתכל לי בעיניים. מה היא רוצה? שאני אדבר? אמרתי כבר את כל מה שיש לי לומר ולא כדי להתחנן אליה שתבחר בי ולא בגיא, כדי שתבין כמה שהיא פגעה בי, כמה לא הגיונית היא נשמעת.

"אבל זה לא ככה! דבירם קרו מהר מדי... אני צריכה קצת זמן לחשוב" סוף, סוף היא אמרה משהו.

"קחי לך את כל הזמן שבעולם, גם אם את הבחירה שלך עדיין לא עשית, אני לא אהיה פה בשבילך כדי לשמוע אותה." היא רוצה גם שאתן לה זמן לחשוב את מי היא אוהבת יותר? אותי או אותו? באותו רגע התמלאתי בשנאה, כעס ואחרי כמה דקות כל אלה נעלמו והרגשתי ריקנות... אין לי מה לשנוא את גיא, גם אין לי זכות לכעוס עליו. שנינו באותו מצב, אוהבים מישהי שלא יודעת מה היא רוצה מעצמה. טוב אבל הוא לא יודע שיש לה עוד מישהי אז אני מניחה שהוא במצב יותר טוב משלי... או שאני במצב יותר טוב משלו? אני כבר לא יודעת מה קורה!


היא ישבה שם בוכה, מצפה ממני שאבין. הלכתי משם... אולי היא גם רוצה שאני אשאר לראות אותה בוכה ושקשה לה? אני לא הייתי מסוגלת לראות אותה ככה, הלכתי.

כל מה שהיה לי בראש זאת תמונה שלה, יושבת שם, בוכה... עצובה. אני נקרעת מבפנים, מצד אחד אני רוצה שהיא תרגיש אפילו קצת מהסבל שאני מרגישה, מצד שני אני רוצה לנחם אותה, שלא תהיה עצובה אף פעם ושלא תבכה. איך אני ממשיכה מפה?


עינב צריכה לבוא לבסיס לבקר אותי, לפחות אני אוכל לדבר על זה עם מישהו שמבין אותי.

קיבלתי הודעה בטלפון, זאת עינב :"אני פה, בואי."

הרגשתי הקלה, סוף, סוף היא פה.

שוב, אני יוצאת החוצה אל החום המתיש בדרך אליה.

"עינבי, איזה כיף שאת פה" אמרתי עם חיוך. לפחות ניסיתי לחייך.

"מאמי, איך עוברת השבת בינתיים?" שאלה באופטימיות.

"יהיה בסדר" חייכתי. 

"מה יהיה בסדר? פעם אחרונה שדיברתי איתך הכל היה מצוין. מה התשנה?"

"הכל, מסתבר" רק לחשוב על מה שקרה עושה לי רע.

"נו מה יש לך?" שאלה.

"מה יש לי? מה שיש לי זאת בחורה שמשגעת כל חלק בגוף שלי, בחורה שלקחה לי את הלב, בחורה שגורמת לי לרצות למות, שלקחה לי את כל הכבוד העצמי שלי, זה מה שיש לי!" הרגשתי את הכל מתחיל לצאת. "הכל הייתי מוכנה לתת בשבילה, הכל! אבל לה זה פשוט לא מספיק..." אמרתי בייאוש עם דמעות על הפנים.

עינב לא הבינה מה קורה והדבר הראשון שעלה בדעתה זה לשאול: "מה? מה קרה?!"

"אני מרגישה צביטה בלב רק מלחשוב על זה... כאילו היא הוציאה לי את הלב מהמקום ושום דבר לא נשאר שם..."

"את מוכנה לספר לי בדיוק מה קרה?" היא ביקשה במבט דואג.

"הלכתי אליה כמו שקבענו והיא אמרה לי שגיא התקשר אליה ושהוא רוצה שהם יחזרו."

"את לא רצינית... מה היא אמרה לו?"

"אני יודעת מה היא אמרה לו?! די, אני מרגישה שכבר לא אכפת לי... פשוט בא לי לשכוח ממנה..."

"אבל הם ביחד עכשיו או לא? מה אמרת לה?"

"היא אמרה שהיא צריכה לחשוב על זה. נראה לה גם שאני אחכה לתשובה ממנה, יש גבול."

"למה לסבך הכל? היא לא אמיתית..." השיבה.

"היא לא יודעת מה היא רוצה."

"אני חושבת שהכול בא לה מהר מדי."

"מה זאת אומרת?" מה היא מנסה להצדיק אותה?

"זאת אומרת שהיא נפרדה ממישהו שהיא אהבה והייתה איתו המון זמן ואת פשוט היית שם."

"עכשיו אני סתם איזה ריבאונד?" צחקתי בייאוש.

"לא לזה התכוונתי!" פחדה שלא אפגע עוד יותר. "מאז שאנחנו מכירות אותה היא תמיד חיפשה אותך, רצתה לדבר איתך, להיות איתך, משהו יותר עמוק מסתם קשר של שתי בנות באותו תפקיד, תמיד הייתה משיכה שנעצרה בגלל שלה היה חבר. עכשיו שהיא נפרדה ממנו ושתיכן הייתן שם לבד... פרידה זה משהו שצריך לעכל, צריך קצת זמן לחשוב על זה ולה פשוט לא היה את הזמן הזה."

"בסדר, עכשיו יש לה את כל הזמן שבעולם" השבתי.

"נו מאמי, אולי תתני לה עוד הזדמנות? חבל... דווקא מתאים לך חברה בלונדינית" צחקה, ואפילו הצליחה להצחיק אותי.

"אם היא הייתה רוצה שנהיה ביחד היא הייתה אומרת לי, את לא חושבת?"

"אני חושבת שבאמת עובר עליה המון והיא צריכה קצת זמן לבד. אני גם חושבת שאם תתני לה את הזמן הזה, גם תהיה תוצאה חיובית מכל העניין."

"למה שאני אתן לה זמן לחשוב אם היא מעדיפה את חבר שלה או אותי?" שאלתי.

"נו לא ככה! את צריכה לדבר איתה! לומר לה שאת אוהבת אותה. תראי לה שאת לא מוותרת עליה והיא לא תחזור לגיא הזה."

"אחרי שצעקתי עליה? נראה לי היא כבר ויתרה עליי ולא אני עליה..."

"נו, דברי איתה. בשבילי?" חייכה.

"מה בשבילך?!" צחקתי.

"אני רוצה שתהיי מאושרת!"

"טוב, טוב... אני אחשוב על זה."

"לא לחשוב, לדבר". השיבה "אז את תדברי איתה?"

"כן... אבל לא היום."

"קטן עליך" קרצה לי.

"מה הייתי עושה בלעדייך?" חייכתי.

"חוטפת הרעלת מזון מהאוכל שמביאים בחדר אוכל! אמא שלי עשתה לך שניצלים עם אורז, תאכלי."

אני פשוט אוהבת את עינב, אם יש מישהו שיכול להוציא אותי מדיכאון עמוק, זה רק היא.


יום ראשון הגיע, מאותו היום, לא דיברתי עם נועה ולא ראיתי אותה. חשבתי שזה יהיה יותר טוב אם שתינו ניקח קצת זמן לעצמנו ונחשוב על הכל.

הבסיס התמלא בחיילים, כולם הגיעו, סוף השבוע נגמר ושבוע חדש התחיל.

כל פעם שראיתי את נועה לא יכולתי להסתכל עליה וישר פניתי לכיוון השני. לא רציתי להיתקל בה, לא ידעתי מה לומר לה, אם בכלל לומר לה משהו.


חזרתי הביתה, לחדר שלי, למחשב, לגיטרה ולמיטה. אוי המיטה המושלמת שלי... כל כך נוחה, נעימה וגדולה. ישר אחרי המקלחת הלכתי לישון בידיעה שמחר יש יום חדש ומצפה לי שיחה לא כל כך קלה.

רק הנחתי את הראש על הכרית ופתאום הגיע בוקר, השעון שלי צלצל ואני הרגשתי כאילו לא ישנתי בכלל... אין מה לעשות. קמתי, התארגנתי ונסעתי לאסוף את עינב החצופה ש"אין לה כוח לנסוע באוטובוס." למרות שאני לא יכולה לבוא אליה בטענות, בתור אחת שלוקחת לאמא שלה את האוטו כמעט כל הזמן.


"בוקר טוב" היא נכנסה עם חיוך רחב.

"בוקר" חייכתי.

"איך את?" שאלה.

"קצת יותר טוב, חשבתי על הכול."

"את מדברת איתה היום, כן?"

"כן, כן... קרצייה."

"נו אל תגידי סתם!" השיבה.

"אני לא אומרת סתם!"

"ותיסעי קצת יותר לאט, מפחידה!" צחקה.

היא תמיד פחדה כשאני נהגתי. אני מהאלה שטסים על הכביש, מצפצפים ושמים מוזיקה פול ווליום.

"את יכולה לקחת אוטובוס אם בא לך." שגברת עינב תיסע באוטובוס? מה פתאום...

"ממש... אני מעדיפה לראות אותך צועקת על אנשים שהם לא זזים." צחקה "אבל תיסעי יותר לאט!"

"טוב, אמא" האטתי קצת.

עינב העבירה שירים ואני פשוט חשבתי על המילים, איך לפעמים שיר יכול לתאר בדיוק איך שאתה מרגיש... היא בחרה שיר של "Foo Fighters" להקה שאני ממש אוהבת, את השיר "Best Of You" ואני הרגשתי צביטה בלב כשהגיעה השורה: "Are you gone and onto someone new?" אולי היא שכחה ממני? אולי היא בחרה בו ולא בי?


יצאנו מהאוטו והתחלנו ללכת. הרגשתי את הפרפרים בבטן, הידיים התחילו לרעוד, הרגשתי חולשה ברגליים...

"מה יקרה אם אני לא אדבר איתה היום?" שאלתי.

"עוד פעם זה? אמרת שתדברי איתה, זה לטובתך יפה שלי".

"אבל מה אם... מה אם היא לא רוצה לדבר איתי אחרי כל מה שאמרתי לה?"

"נו אל תרגישי חסרת ביטחון עכשיו! את מהממת, חכמה ומצחיקה... יש לה מזל שאת בכלל רוצה לדבר איתה" היא עודדה אותי.

"אבל מה אני אגיד לה? שאני מצטערת שצעקתי עליה כמו משוגעת ושאני עוד יותר מצטערת שהיא משוגעת בעצמה?"

"נו הנה, שתיכן משוגעות!"

"נו ברצינות... מה אני אמורה לומר לה?!" שאלתי.

"דברי מהלב אחותי, יש לך את הלב הכי יפה בעולם" היא חייכה, נזכרתי במה שעומר אמר לי ועלה לי חיוך על הפנים.


היא כבר הייתה שם, נועה תמיד הייתה מאלה שמגיעים שעות לפני הזמן. היא הסתכלה עליי במבט עצוב, אשם, מתחנן... לא יודעת בדיוק איך לתאר. הסתכלתי עליה בחזרה, כמה שהיא יפה, דמיינתי את עצמי מחבקת אותה ומנשקת אותה, שכחתי מכל מה שקרה, רק זכרתי כמה היא מדהימה.

הרגשתי שהרגע לא נגמר, שאני לא יכולה להוריד את המבט שלי ממנה. לגשת אליה עכשיו או יותר מאוחר?

"לירון" עינב הורידה לי את הראש מהעננים.

הפניתי את מבטי אליה ושאלתי :"ללכת אליה עכשיו? מה את אומרת?"

"כן, תגידי לה רק שאת צריכה לדבר איתה ותשאלי אותה מתי היא יכולה."

"מה אם היא לא רוצה? אני מפחדת."

"ממה יש לך לפחד?! אם לא תשאלי אותה היא לא תדבר איתך בכלל."

לקחתי נשימה עמוקה ואמרתי :"טוב אני אלך אליה עכשיו..."


שוב החלו הפרפרים המעצבנים האלה והחולשה ברגליים! די, אני אגמור עם זה כבר.

הסתכלתי על נועה וראיתי שהיא עדיין מסתכלת עליי.

התחלתי ללכת לכיוון שלה ופתאום כשהיא קלטה שאני באה אליה היא נראתה מופתעת.

"היי" חייכתי .

היא התקרבה אליי ואמרה בקול חלש :"היי"

"אני צריכה לדבר איתך" אמרתי לה.

"על מה?"

"את יודעת בדיוק על מה" השבתי.

היא הסתכלה על הרצפה. לאחר כמה רגעים של שתיקה הרימה מבטה אליי ופשוט הסתכלה עליי עם חיוך קטן שהמיס אותי לגמרי...

"מה רצית לומר לי?" שאלה.

"לא עכשיו" השבתי "מאוחר יותר"

"אוקי... מתי ואיפה?"

"כשנסיים פה, ניסע באוטו שלי." אמרתי לה בטון רציני.

"בסדר... אפשר רמז?" חייכה.

הסתכלתי עליה, לא אמרתי כלום והלכתי. הגיע הזמן שהיא תרגיש איך זה כשמשחקים בה. היא עוד לא שמעה את כל מה שיש לי לומר לה.


"נו מה אמרת לה?" עינב שאלה בסקרנות.

"מה אמרתי לה עינב? על מה אני מדברת כבר יומיים ברצף?"

"אוקי ומה היא אמרה?!"

"שבסדר... אני אאסוף אותה בחמש."

"אבל איך היא התנהגה?"

"מה איך היא התנהגה?" מה זאת השאלה הזאת.

"איך היא נראתה? איך היא דיברה? רוצה אותך או את האידיוט הזה?!"

"נו אני לא יודעת... היא חייכה הרבה, ניסתה להתחנף לפלרטט..." השבתי.

"יופי כמו שצריך."

"היא עדיין לא שמעה את כל מה שיש לי לומר לה. היא תדע בדיוק איך היא גרמה לי להרגיש."

"לא, אל תנסי לריב, לירון!" היא אמרה.

"לא מנסה לריב! היא צריכה לדעת בדיוק מה אני מרגישה. אני לא באה בגישה של 'הכל בסדר. תהיי חברה שלי' אבל גם לא בגישה של 'אני לא רוצה לראות אותך יותר בחיים' היא צריכה להבין שלא הכל בסדר."

"מה נסגר איתך לירוני?" היא שאלה.

"אני לא יודעת... אני לא יכולה לבוא אליה כאילו כלום לא קרה. אני חייבת שהיא תבין, גם אם זה אומר שאנחנו לא נהיה ביחד." אמרתי בייאוש.


השעה הייתה חמש וחצי, אני ונועה כבר היינו באוטו בדרך למגרש משחקים ישן ונטוש, היא כמובן לא ידעה לאן אני לוקחת אותה. סתם רציתי מקום שקט שאף אחד לא יפריע לנו.

עוד כמה דקות ואנחנו שם, רוב הנסיעה הייתה שתיקה ואני, בפעם הראשונה התרכזתי בדרך ולא במה שאני הולכת לומר.

"לאן אנחנו נוסעות?" נועה שאלה.

"כבר תראי" עניתי בקרירות.

"את עדיין כועסת עליי?" שאלה.

לא עניתי.

"הגענו" אמרתי אחרי שעצרתי את האוטו.

יצאנו מהאוטו, נועה בחנה את המקום. רעוע, קצת אפור.

"למה הבאת אותי לפה?"

"אין פה אנשים, רציתי שתהיה לנו פרטיות." עניתי.

"טוב אז... מה רצית לומר לי?" נועה שאלה במתח.

הנה ההזדמנות שלי לומר לה כל מה שאני חושבת, להסביר לה איך היא גרמה לי להרגיש, למה היא לא הייתה בסדר. הנה ההזדמנות שלי להחזיר לעצמי את הכבוד העצמי, חשבתי.

היא עמדה מולי, מסתכלת עליי ושוב יכולתי לחשוב רק על כמה שהיא יפה, על כל השיחות שלנו, על הדרך שבה היא מדברת, הדרך שבה היא מסתכלת עליי, הדברים שהיא אוהבת... נזכרתי בכל דבר קטן שגרם לי לאהוב אותה. מה אני אומרת לה? הסתבכתי עם מחשבותיי. 

איך אני ממשיכה מפה?

אמרתי לעצמי פשוט להסתכל עליה ולומר לה את כל מה שיש לי בלב, בלי לחשוב, פשוט לדבר...

אבל מה אם אין לי מילים? היא לקחה את כולן...

"את יודעת, את ההיגיון של הלב, ההיגיון לא מכיר" אמרתי איזה משפט ישן ששמעתי איפשהו.

"למה את מתכוונת?"

"שאהבה גורמת לנו לעשות דברים לא כל כך חכמים."

"אז... אהבה זה דבר לא חכם?" צחקה.

"זה לא שהאהבה עצמה זה לא דבר חכם, אנחנו אלה שיוצאים טיפשים בסופו של דבר!" חייכתי.

"את ממש מבלבלת את יודעת?"

"כן כבר אמרו לי" אמרתי בגאווה.

המשכתי להסתכל עליה, על החיוך שלה. הרגשתי את הלב שלי דופק יותר חזק ויותר מהר.

"את לא מבינה מה עבר עליי בימים האחרונים" אמרתי.

היא לא החזירה תשובה.

"כמה סבלתי ממה שאמרת לי." הוספתי.

"לירון אני..." היא התחילה וקטעתי אותה.

"פתאום אמרת לי שאת רוצה לחזור לגיא." 

"לא! אני לא אמרתי את זה! רק אמרתי שאני צריכה לחשוב על דברים." השיבה.

"את ידעת כמה אני חיכיתי לך, ידעת בדיוק איך אני מרגישה."

"אני בסך הכל אמרתי שאני צריכה קצת זמן לחשוב על דברים."

"אם לחזור אל גיא או להישאר איתי." אמרתי.

"לירון..."

"אני לא מבינה... את רצית שאני אשאר לידך בזמן שאת חושבת את מי את רוצה?"

לא רציתי לומר לה את כל הדברים האלו, לא רציתי לתקוף, אבל הרגשתי שהיא חייבת לדעת איך אני מרגישה! אני כל כך אוהבת אותה אבל אני חייבת לומר לה....

"לירון, מה את מנסה להגיד?"

"אני לא יודעת נועה, אני צריכה שתביני אותי."

"להבין מה, יפה שלי? מה?"

"שאני לא יכולה שאת קוראת לי ככה, ומסתכלת עליי ככה ובאותו זמן את בקשר עם מישהו אחר!" אמרתי.

"אני לא בקשר עם אף אחד אחר! אני רוצה אותך ורק אותך!"

"אז תחליטי ! אל תגידי לי יום אחד שאת צריכה לחשוב על דברים ואח"כ שאת אוהבת אותי."

"את לא מבינה?" היא אמרה.

"לא מבינה מה?" שאלתי.


היא הסתכלה עליי לכמה רגעים ונישקה אותי בחוזקה, הרגשתי את השפתיים שלה פעם נוספת, מחבקת אותי ומקרבת אותי אליה,

הרגשתי את הידיים שלה על הגוף שלי ופתאום עברה בי תחושה כל כך טובה. נישקתי אותה בחזרה,

ליטפתי את השיער שלה נישקתי את הצוואר שלה, אני שבויה שלה, לכל מה שהיא תרצה- אני שלה.

"את כל כך יפה את יודעת את זה?" אמרתי לה ונישקתי אותה שוב.

היא הסתכלה עליי ואמרה :"אני אוהבת אותך כל כך, אני מצטערת על מה שהיה..." ברגע הזה הבנתי שלא הולכות לקרות יותר טעויות ביני לבינה.

ידיה היו על מותניי וידיי על כתפיה. "זה רק את ואני" אמרתי.

"אז... אני יכולה להגיד לכולם שאת חברה שלי?" היא חייכה.

"אם את רוצה לשנות סטאטוס בפייסבוק זה בסדר, אני זורמת" צחקתי ונתתי לה נשיקה.


נשארנו במגרש עוד קצת עד שהחשיך והתחלנו לנסוע לכיוון הבית שלי. נועה הייתה היחידה שלא העירה לי על הנהיגה שלי.

"את יודעת שאת הראשונה שלא אמרה לי שאני נוהגת כמו משוגעת?" אמרתי לה אחרי שנכנסנו לחדר.

"אני נוהגת יותר גרוע, זה בסדר" היא צחקה.

"אני נוהגת טוב מאוד! תירגעי!" השבתי.

"תירגעי את ובואי למיטה" נועה חייכה בזמן שישבה על המיטה שלי.

"ממש ישר ולעניין!" צחקתי וישבתי לידה.

היא צחקה ואמרה :"נו, רק לישון."

היא הדליקה את המזגן כדי שיהיה קר וביקשה שאחבק אותה בזמן ששכבנו. היא נרדמה לפניי ולי לקח כל כך הרבה זמן להירדם... 

אולי זה יישמע כמו קלישאה מהלכת, אבל כמו בשיר של אירוסמית', לא רציתי להפסיד אף רגע.
