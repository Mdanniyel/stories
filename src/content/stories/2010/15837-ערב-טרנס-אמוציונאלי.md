---
id: 15837
title: "ערב טרנס אמוציונאלי"
author: "היהודי"
author_id: 1519
date: "2010-01-27"
category: "שירה אחרת"
tags: ['שירה אחרת']
prev_chapter_id: None
next_chapter_id: None
original_url: "http://gogay.co.il/story.php?id=15837"
---

# ערב טרנס אמוציונאלי

א.

ושידעו שאני מאושרת

ככה שכל הגוף מיתמר 

והרגליים  קצות האצבעות.

ואני אסופה לכדי קו דק עטור ישבן ושדיים ועיניים

מתוחות כמו בובה.

שידעו שמבחינתי כל המאמץ היה שוואי בהחלט

ואני מחייכת והראש  כמו של בובת עוצמות ורכות 

ובנשיות חזקה ואלגנטית

מסתובבת מרשימה

וכולם רואים

כמה אני 

מאושרת

ובסוף הערב עם כל הדברים הטובים שעשיתי

וכל ההתרשמויות הטובות 

אני יושבת ומחייכת 

ואורזת קופסאות של סלטים ולחמניות

מעשה בית.






ב.

ושוב כמו הלילה

אני יורדת במדרגות הברזל הרועשות

עם צחקוקיי הכפכפים ולכל אורכן של הרגליים

ומאמצע הדרך אני כבר צורחת

ושידעו ושיראו

ואז עולה

ומתקפלת אל תוך חדרי ליבי הקוקייתי

ומשתנקת


קורסת מנשימה לנשימה

ובאחרונה החזקה מזדקפת

ומחייכת

אוספת עצמי לכדי כל השנים שעברו

וכל הניסיונות.
