---
id: 18192
title: "הבנים על הבנים - פרק יב'"
author: "אודיגו"
author_id: 1734
date: "2014-07-28"
category: "אהבת גברים"
tags: ['אהבה ויחסים']
prev_chapter_id: 18191
next_chapter_id: 18193
original_url: "http://gogay.co.il/story.php?id=18192"
---

# הבנים על הבנים - פרק יב'

כבר ביום הראשון למגורי בדירה של נועם שמתי לב שהוא בולע כדורים עם קפה הבוקר.
"מה זה? ויטמינים?" שאלתי בתמימות.
הוא היסס קצת ואז לגם עד תומו את הקפה שלו ואמר שאם הוא לא יספר לי בטח יהיה מישהו בביצה שיגלה לי ועדיף אני אדע ממנו שהוא ניסה להתאבד לפני כחצי שנה והוא לוקח כיום כדורי ציפרמיל.
"ציפרמיל זה מין פרוזאק כזה?"
"כן, בערך."
"אבל למה ניסית להתאבד?" לא הצלחתי לרסן את סקרנותי.
נועם חייך חיוך עצוב ויפה ואמר שזה סיפור מסובך ושהוא יספר לי בהזדמנות, אבל עכשיו הוא ממהר ויצא מהבית.
נפגשנו שוב רק בערב. הוא צנח לצידי על הספה, הרים את רגליו על השולחן, לקח לי את השלט, זפזפ קצת בין הערוצים ואמר שרק בעשר יהיה משהו מעניין.
"תישן קצת בינתיים." הצעתי, "אתה נראה עייף."
"אני באמת עייף, אבל אם אני אירדם עכשיו אני לא אצליח להתעורר עד ארבע לפנות בוקר ואחר כך אני לא אצליח לישון יותר ואהיה עייף כל היום."
"אתה רוצה לאכול משהו? אני יכול לחמם לך איזה שניצל."
"לא בא לי לאכול." נועם הניף את רגליו ונשכב על הספה, מניח את ראשו על ברכי, "אני מפריע לך ככה?"
"לא, זה בסדר." גמגמתי, נבוך. הייתי לבוש מכנסים קצרים ושער ראשו החלק, השחור והמבריק דגדג את עורי בצורה נעימה ומגרה מאוד.
"מה הבעיה?" חקר נועם, "למה אתה כל כך מתוח?"
"אני לא כל כך רגיל ש... שנוגעים בי."
נועם הצטחק. "אתה בחור מצחיק."
"באמת?" התפלאתי, "לא שמתי לב."
"מה דעתך שנעיף את הכריות של הספה כדי שגם לך יהיה מקום לשכב בנוחיות?" שאל נועם ולפני שעניתי לו הוא התחיל להעיף את הכריות של הספה על הרצפה, "בוא, תשכב לידי." משך אותי לצידו, ופתאום מצאתי את עצמי שוכב צמוד אליו.
"אתה חמוד אתה יודע?" נישק את לחיי וחייך אלי.
"מי, אני?" הופתעתי.
"כן, אתה."
"חמוד זה טוב?"
"חמוד זה מצוין." הצטחק נועם, הרים את שולי חולצתי ודחף את ידו תחתיה, מלטף את בטני.
נתקפתי צמרמורת נעימה והזין שלי הצדיע בעוז בתוך תחתוני. "נועם אני... תראה אני... אני לא כל כך יודע איך... אף פעם לא עשיתי שום דבר."
"אל תדאג, אני כבר אלמד אותך." המשיך נועם ללטף אותי.
"אבל... אבל..." רציתי להגיד לו שאנחנו בקושי מכירים ושאני לא בטוח שאני רוצה בכלל, ואני בעצם... תמיד חשבתי שהפעם הראשונה שלי תהיה עם מישהו שאני מאוד אוהב ושקודם נגיד זה לזה שאנחנו אוהבים ונתנשק, אבל מה שקרה בפועל בכלל לא היה ככה.
נועם פשט מעלי את חולצתי ותוך כדי כך נפטר בזריזות גם מהחולצה שלו ואחר כך נשכב עלי ונישק אותי, ועוד לפני שהחלטתי אם זה מוצא חן בעיני או לא, הוא רכן מעלי, משך את מכנסי למטה, שלף את הזין הזקוף שלי מתחתוני, הכניס את הזקפה שלי לפיו והתחיל ללטף לי את התחת, מגשש ביד בוטחת בין ישבני וברגע שהוא נגע בפי הטבעת שלי באצבע לחה וחמה פשוט גמרתי.
"היי!" הוא מחה, "היית צריך להזהיר אותי קודם."
"אני מצטער, לא הספקתי, אני... סליחה נועם." לחשתי ובקושי התאפקתי לא לבכות. בחיים לא הייתי כל כך נבוך ואם לא די בכך נזכרתי פתאום שלא שמתי קונדום, והאמת שלא הייתי בטוח שאני יודע איך עושים את זה.
נועם צחק כשהודיתי לפניו מה מטריד אותי, הוציא קונדום ונתן לי להתאמן על הזין שלו וככה למדתי איך מלבישים קונדום על זין עומד ועשיתי את צעדי הראשונים במין אוראלי.
להפתעתי נהניתי מאוד מהתחושה של הזין הזקוף בפה שלי, אם כי הקונדום קצת הפריע, ודי מהר עמד לי שוב. נועם שב ונשכב עלי, ליטף ונישק, החמיא לי כמה אני חמוד ואיזה עור חלק ונעים יש לי. הזין שלי החליק על שלו והשתפשף בבטנו החלקה והשטוחה. הוא אחז בי מנשק את פי וצווארי ומוצץ את פטמותיי. זה היה נעים להפליא ובסופו של דבר גמרנו אחד על השני.
זו הייתה הפעם הראשונה שלי וזה היה נעים ובכלל לא מביך כמו שחששתי כשניסיתי לדמיין לעצמי איך ארגיש כשזה יקרה לי סוף סוף.
מלא הכרת תודה וחיבה כלפיו נישקתי את פיו של נועם וחיבקתי אותו, אבל להפתעתי הלא נעימה הוא הדף אותי מעליו, אמר שהוא חייב להתקלח וברח.
שכבתי מופתע וקצת נעלב והקשבתי לקולם של המים זורמים במקלחת, אחר כך הדלת נפתחה, אבל הוא לא חזר לשכב לצידי אלא הלך לחדר השינה שלו, סוגר אחריו חרש את הדלת.
נשארתי על הספה, מנסה להבין למה הוא ברח כל כך מהר. אולי עשיתי משהו לא טוב, או העלבתי אותו? לא הבנתי מה קרה לו ולא ידעתי את מי לשאול. בסוף קמתי והלכתי גם כן להתקלח ואחר כך חזרתי לחדר שלי.
חדר השינה שלי היה קטן מחדרו של נועם, אבל נחמד. קניתי לי פוטון מתקפל שהיה נוח להפתיע, וחוץ ממנו היו לי בחדר גם מחשב וטלוויזיה קטנה, שולחן עבודה, ארון בגדים ואדנית פטוניות סגולות לבנות על החלון.
התיישבתי על הכסא מול המחשב, בדקתי מיילים, מחקתי את דואר הזבל וניסיתי לא להיכנע לתחושת העליבות והעלבון. זה היה קשה, מזמן לא הרגשתי כל כך בודד וטיפש.
כדי להתעודד קצת נעמדתי מול הראי ובדקתי את עצמי. נראיתי כרגיל, בחור צעיר, קצת רזה, אבל די נחמד. לא ממש יפה, אבל נראה בסדר גמור. לא גבוה מידי, לא נמוך מידי, לא שעיר מידי, בן אדם רגיל ונחמד.
נועם דפק על הדלת ושאל אם אני ישן.
"לא, אני ער." פתחתי את הדלת, "מה אתה רוצה?" שאלתי בקרירות.
"סתם, לראות אם אתה בסדר."
"לא ממש."
"אתה מתחרט על מה שעשינו?"
"כן, האמת שכן."
"לא היה לך נעים?"
"היה בסדר, אבל חשבתי... למה ברחת כל כך מהר?"
"אמרתי לך, רציתי להתקלח."
"טוב, אז התקלחת, לילה טוב." ניסיתי לסגור את הדלת, אבל הוא דחף פנימה את רגלו ועצר אותה. "רק רגע פוגי, חכה שנייה תן לי להסביר, זה לא אתה, זה אני. הכול באשמתי, אני... אני לא יודע למה אני כזה, אבל אחרי שאני עם מישהו אני פשוט חייב... אני מרגיש גועל כזה, אני מרגיש נורא מטונף ונתקף מן דיכאון נוראי ואני פשוט מוכרח להתרחץ ולהיות קצת לבד, אתה מבין?"
"לא, אבל אם אני מגעיל אותך אז לך." ניסיתי שוב לסגור את הדלת.
"די, תפסיק פוגי, אל תיעלב. זה לא אישי."
"בסדר, הבנתי, עזוב אותי." הפניתי אליו את גבי והלכתי לשכב על הפוטון שלי, מתעטף בפיקה הישן שהבאתי מבית סבתא.
הוא התיישב לצידי והניח יד על כתפי. "לא רציתי להעליב אותך, אני מאוד מחבב אותך פוגי, אני מצטער שברחתי לך ככה."
"גם כשהיית עם לייבו היית בורח מהמיטה כל כך מהר?"
"לא, בהתחלה אני ולייבו... בהתחלה זה היה טוב, אבל התקלקל עם הזמן. הוא באמת אהב אותי ואני ניסיתי... השתדלתי מאוד, אבל זה לא עבד. לא הצלחתי לאהוב אותו בחזרה. הרגשתי כל כך... לא יודע, זה לא היה זה."
"אני לא מבין. מה לא היה זה?"
"כל הקטע הזה של שני גברים שחיים יחד כמו זוג, זה היה מביך. הכול באשמתי, אני לא מצליח לקבל את עצמי כהומו. לפעמים אני שונא את עצמי כל כך."
"בגלל זה ניסית להתאבד?"
"כן, כנראה שכן. זה מה שהפסיכולוג שלי אומר."
לא ידעתי איך להגיב על הווידוי המביך הזה ולכן שתקתי. "תגיד, אני יכול לשכב לידך?" שאל נועם.
"כן, אם זה מה שבא לך."
"אני שונא לישון לבד." הסביר נועם, "תמיד רציתי משפחה גדולה, חלמתי שיהיו לי ילדים, אישה, לגור באיזה מקום ירוק ויפה." הוא התגלגל על הצד וכרך סביבי את ידיו, משעין את ראשו על כתפי. "אני כזה דפוק." אמר בקול עמום, "בבקשה תסלח לי."
"זה בסדר, לא קרה כלום." שיקרתי בנימוס ועטפתי אותו בשמיכה שלי, "בוא נישן."
למחרת בבוקר התעוררתי בגלל הזקפה שלו שנדחקה אל אחורי, הוא חיבק אותי מאחור ולא הניח לי לזוז. "עזוב אותי, תן לי לקום." מחיתי, אבל כשהוא הניח את ידו על אברי השתתקתי.
הוא התחכך בי, מלקק ונושך קלות את עורפי, מתנשף ורועד, וברגע שגמר זינק מהמיטה וברח למקלחת, משאיר אותי עם זין עומד וטעם של החמצה בפי."מתי הבנת בפעם הראשונה שאתה הומו?" שאלתי את נועם אחרי הפעם השנייה שלנו יחד. זה קרה שוב על הספה, מול הטלוויזיה, וגם הפעם זה היה משהו שקרה פתאום בגלל חרמנות ובלי שום גילויי חיבה מיותרים. גם הפעם הוא ברח למקלחת מיד אחרי שגמר וחזר לשכב לידי רק כשהלכתי לישון.
"תמיד ידעתי." ענה בקול קודר, "ידעתי מאז שאני זוכר את עצמי, אבל רק אחרי שהתחלתי להביא ביד הבנתי שאני הומו למרות שעד היום קשה לי עם הקטע הזה. אני עדיין מתפלל שאני אוכל להשתנות, ומתי אתה גילית?"
"רק לפני כמה שבועות, זאת אומרת, אני חושב שבעצם התחלתי לחשוד שאני שונה מכולם עוד לפני שסבתא נפטרה, אבל השתדלתי לא לחשוב על זה, הדחקתי כנראה... גם כשחשבתי על גברים לא קלטתי מה זה באמת אומר, רק כשראיתי אותך ואת מילי... רק אז פתאום נפל לי האסימון."
"רק אז? אפשר בהחלט להגיד שלקחת את הזמן שלך." הצטחק נועם.
"כן, אני בחור איטי." ניסיתי להתבדח, "אני חושב שכל זמן שסבתא חיה לא הרשיתי לעצמי להבין שאני הומו, כנראה שהרגשתי שלמענה אני חייב להיות ילד טוב."
"אי אפשר להיות גם הומו וגם ילד טוב?"
"אני לא חושב שאפשר, אני מנסה, אבל כשאני חרמן אני לא מצליח להתאפק, בגלל זה הסכמתי ששוב נעשה את זה למרות שאתה... למרות שזו טעות."
"למה זו טעות, אנחנו סתם מתחרמנים יחד, זה לא ממש סקס."
"לא?" נדהמתי, "זה לא סקס מה שאנחנו עושים? אז מה זה כן?"
"סתם התמזמזות."
"לא נכון." נעלבתי, "שנינו גומרים וזה כן סקס, וזה רע כי אתה סתם משתמש בגוף שלי ואני בשלך. מגעיל להתנהג ככה."
"למה זה מגעיל? כי אני רץ מיד להתקלח? זה לא בגללך אלא בגלל שאני דפוק. הסברתי לך, לא?"
"כן, הסברת לי." הפניתי אליו את גבי והתכווצתי בקצה המיטה.
נועם שלח יד וליטף את גבי ועורפי. "אני נורא מצטער." אמר, "אתה צודק, מגיע לך יותר, אבל אני לא מסוגל לתת לך את זה."
"אני רוצה מישהו שיאהב אותי ויהיה בן זוג שלי, אתה לא רוצה לאהוב מישהו?"
"חשבתי שכן, אבל כשהיה לי בן זוג שאהב אותי הייתי אומלל ועשיתי לו את המוות ובסוף ברחתי ממנו."
"אתה באמת דפוק.",
"אני יודע." נאנח נועם, הניח יד על כתפי ומשך אותי אליו, "תסתובב." פקד עלי, "אני רוצה חיבוק."
"לא מגיע לך." הודעתי לו, ובכל זאת חיבקתי אותו וליקקתי את עורו החלק, דוחף את אפי אל בתי שחיו, מתענג על ריחו ומגעו.
"אני יודע." הסכים איתי נועם ושלח יד מגששת אל אברי. תפסתי אותה וניסיתי למנוע ממנו לגעת בי, אבל הוא התעלם והמשיך.
התחלנו להיאבק, הוא ניצח ושוב גמרנו אחד על השני, הפעם ממש יחד.
"אנחנו מתחילים להיות ממש טובים בזה." נאנקתי והדפתי אותו מעלי, "זוז שמן, אתה מועך אותי."
"אני שמן?" נבהל נועם.
"כן, שמן ומכוער, אתה פשוט מגעיל." התלוצצתי, לתדהמתי הוא לא קלט שאני מתבדח ונעלב ואפילו נלחץ. כדי להרגיע אותו נחפזתי להבטיח לו שאני צוחק, שלא התכוונתי, שהוא הבחור הכי יפה שהייתי איתו בימי חיי.
"זו לא חוכמה, הרי אני הראשון." הזכיר לי נועם ונעמד מול הראי, בוחן את עצמו בדאגה.
נעמדתי לצידו הוא היה קצת יותר גבוה ממני ויפה מאוד.
"נו, די, טיפש. מה, אתה עיוור? אתה לא רואה שאתה יפה כמו שחקן קולנוע. אתה מדהים ושווה וחמוד וסקסי ו..."
"ודפוק על כל הראש."
"נכון, דפוק, אבל עם גוף נהדר. נו, די נועם, סתם צחקתי. אתה לא שמן, תפסיק לדאוג, אתה רוצה ללכת להתרחץ עכשיו?"
"לא, אני עייף מידי. אני יכול להישאר לישון אתך?"
"עכשיו נזכרת לשאול? הרי מאז שבאתי לגור פה אתה ישן איתי כל לילה."
"נו אז מה? אתה גר פה רק יומיים."
"אני יודע לספור נועם. יאללה, בוא לישון, אני הרוג."
חזרנו למיטה, התחבקנו כפיות ונרדמנו, ובבוקר עשינו את שוב. אחר כך התקלחנו יחד והלכנו לאכול ארוחת בוקר.
אז נכון, הוא לא אמר לי שהוא אוהב אותי, אבל היה נעים לישון איתו, ולהתחבק איתו ולהתחרמן עליו, הרבה יותר נעים מאשר להיות לבד."אז מה קורה אתכם, זוג צעיר?" שאל אותנו אשר בחביבות של דוד קשיש ונחמד וצבט אותי בלחי כשנפגשנו ביום שישי בערב בדירה של סיגי לארוחת ליל שישי חגיגית לכבוד מילי והחבר החדש שלו.
"אנחנו לא זוג." נהם נועם. "אנחנו רק גרים יחד."
"וישנים יחד, ומתקלחים יחד, ואפילו עושים קניות יחד." גיליתי, "אבל זה הכול, אנחנו לא זוג כי נועם לא מאמין בזוגיות בין גברים." הוספתי ברשעות שקצת הפתיעה אותי.
נועם דחף לי מרפק זועם, "אנחנו יזיזים." אמר וברח למטבח לעזור לסיגי.
אשר ולייבו החליפו מבטים מודאגים. "נועם בחור יפה ואפילו נחמד לפעמים." אמר לייבו חרש, "אבל הוא קצת שרוט. אתה יודע שהוא ניסה להתאבד לפני כמה חודשים?"
"כן, הוא סיפר לי."
"זה לא היה ניסיון רציני והוא בטח לא התכוון באמת. זו הייתה יותר קריאה לעזרה, קשה לו עם עצמו, הוא בא ממשפחה דתית שמרנית מאוד והוא מסובך כהוגן עם ההומואיות שלו וכל זה." המשיך לייבו להסביר, מודאג.
"אני יודע, הוא סיפר לי הכול, אל תדאג לייבו, שמעת אותו, אנחנו רק יזיזים."
"אני יודע שזה לא עסקי ושאני סתם מנדנד לך, אבל אתה כל כך צעיר... אני מרגיש קצת אחראי עליך." אחז לייבו בזרועי והוליך אותי למרפסת, "אני מקווה שאתם נזהרים."
"נזהרים ממה?"
"הוא מתכוון לשאול אם אתם שמים קונדום." הבהיר אשר שהלך אחרינו.
"לא, האמת שכבר לא." הודיתי, "נועם קיבל אתמול תשובה שלילית ואני... הרי הוא הראשון שלי וחוץ מזה אנחנו... זאת אומרת... אנחנו לא ממש... נו, די, עזבו. מביך אותי לדבר על זה."
"מה אתם לא ממש, לא ממש מזדיינים?" סירב לייבו להיות מובך מהגמגומים שלי.
"לייבו די, מה עובר עליך? תפסיק להציק לילד. מה זה עסקך מה הם עושים במיטה?" נזף אשר בבן הזוג חסר המעצורים שלו.
"זה עסקי כי אני מכיר את נועם ויודע איזה מניאק הוא יכול להיות לפעמים, חוץ מזה אם אני לא אשאל איך אני אדע?"
"למה אתה צריך לדעת דברים כאלו?" התרגז אשר, "באמת לייבו, לפעמים אתה מגזים לגמרי."
"אני בכלל לא מגזים, מישהו הרי צריך לדאוג לילד הזה ולהסביר לו מה ואיך." התגונן לייבו, והניח יד אבהית על כתפי. "אני מרשה לעצמי למלא את מקום אבא שלך שהיה חבר טוב שלי. לא אכפת לך, נכון פוגי?"
"אהה... אני... זאת אומרת..."
"פשוט תגיד לו כבר אם אתם מזדיינים בתחת או לא, אחרת הוא לא יפסיק לנדנד לך." קטע אשר בבוטות את הגמגומים שלי.
"אנחנו לא."
"למה לא? אתה לא אוהב את זה?"
"לא יודע, אף פעם לא ניסיתי."
"תנסה, כשזה טוב זה הכי טוב שיש. אתה לא יודע מה אתה מפסיד." לחץ לייבו את כתפי, מקרב את פניו לפני. למרות שהוא היה מבוגר ממני ביותר מעשרים שנה הוא היה עדיין גבר נאה ונראה ממש טוב, ובכל זאת משום מה לא נמשכתי אליו כלל. מעניין מה הוא היה אומר אם היה יודע איזה חלומות רטובים ומוזרים אני חולם על בן הזוג שלו שהביט בנו, נבוך ועצבני קצת, מוטרד מההתנהגות המוזרה של לייבו שנמרח עלי כאילו לא הצליח להפנים שאני זה אני ולא אבא שלי, ושכבר חלפו הרבה מאוד שנים מאז שהוא היה בגילי.
למזלי מעיין הקטנה התחילה לצרוח בקולי קולות ולייבו התעשת, הניח לי והלך לראות מה הבעיה איתה.
"אל תשים לב ללייבו, הוא קצת מסטול, לפני שהגענו הוא הוריד שני ראשים." גילה לי אשר, "אני לא מבין מה עובר עליו, מאז שאתה ונועם גרים יחד הוא מתנהג בצורה ממש מופרעת. בזמן האחרון אני ממש מודאג בגללו."
"הוריד ראשים?" התפלאתי, "להוריד ראשים זה לעשן חשיש?"
"כן." הצטחק אשר, "אישית אני לא סובל את הקטע הזה, אם כבר אני מעדיף אלכוהול, אבל כמו בכל דבר גם זה עניין של טעם, ואל תשים לב למה שאומרים לך, אין שום כללים בקטע הזה וגם בסקס אין, תעשה מה שאתה רוצה ומה שמתאים לך. אם הרעיון של זיון בתחת לא מושך אותך עזוב את זה."
"ואם זה כן מושך אותי, אבל אין לי עם מי לעשות את זה?"
אשר סקר אותי, מופתע. "אל תמהר, בסוף תמצא מישהו, לא בוער כלום."
רציתי להגיד לו שאצלי זה דווקא כן בוער, אבל בדיוק אז מילי והחבר החדש שלו נכנסו לדירה ותשומת הלב של כולם נסבה אליהם ולכן שתקתי, ואולי טוב שכך.
רוני, החבר החדש של מילי, דמה לו מאוד. גם הוא היה דק גזרה ומטופח, ענד עגילים והתהדר בשער ארוך ובהיר ובבגדים צמודים וצבעוניים. ציפורניו היו צבועות בלק וחיתוך הדיבור שלו היה מתפנק ונשי משהו, ממש לא הטעם שלי.
ישבתי בפינה עם פחית בירה, תוהה איך זה שרק לפני חודשיים עוד לא ידעתי שאני בכלל הומו ופתאום נהיה לי טעם משלי בגברים כששוב התנפלו עלי שני גברים בני ארבעים פלוס, חברים של לייבו וסיגי, וסיפרו לי כמה אני דומה ליוסל'ה המשוגע ואיזה בחור מדהים הוא היה, וכמה חבל שהוא נעלם.
זו הייתה כבר הפעם השלישית שזה קרה לי השבוע. ללייבו היו המון חברים ותיקים שהכירו ואהבו את יוסל'ה וכולם שמעו עלי ובאו לראות אותי. קיבלתי את הרושם שכל מי שפגש אי פעם את אבא שלי בא לבדוק אותי ולהיווכח שאני באמת הבן של יוסל'ה המשוגע.
מסתבר שהדמיון המפתיע שלי ליוסל'ה שימח אותם מאוד, זכיתי להרבה לחיצות יד, חיבוקים ואפילו נשיקות. למרבה המבוכה הם התאכזבו מאוד כשנוכחו שחוץ מזה שכמו אבא שלי גם אני הומו אני ממש לא כמוהו. אבי מולידי היה בחור שמח ורעשני, מלא שמחת חיים וחרמן, בעוד שאני אדם ביישן, שקט וחסר כל חוש הומור.
ההשוואה האילמת שהם עשו בינו לביני גרמה לי להרגיש פגום ודפוק. אכזבתי אותם ואת עצמי, לא מספיק שיצאתי הומו אני סתם הומו משעמם וחסר חיים, איזה באסה.
כדי לברוח מהם הלכתי לחפש את נועם. הסתובבתי בדירה של סיגי עד שמצאתי אותו בחדר של התינוקת, עומד לצידו של לייבו, מביט בהתפעלות איך הוא מחליף לה חיתול ומאכיל אותה.
הצצתי פנימה מבלי שהם הבחינו בי ושתקתי מחשש להעיר את הקטנה. החדר היה אפלולי - הם השאירו רק מנורה קטנה אחת דולקת - ושניהם עמדו קרוב זה לזה, מביטים בקטנה שנמנמה תוך כדי יניקה מהבקבוק. הבטתי בפרופיל היפה של נועם שהאור הקלוש של המנורה הקטנה האיר באור זהוב ורך והבחנתי שהוא מביט בלייבו בהבעה רכה, מחייך חיוך שכמוהו לא ראיתי מעולם על פניו, ופתאום קלטתי שנועם עדיין מאוהב באקס שלו. הוא אולי לא יודע את זה (מי כמוני יודע מה גדול כוחה של הדחקה), אבל היה לי ברור כשמש שהוא עדיין אוהב את לייבו.
"תן לי להחזיק אותה קצת." ביקש ולקח את מעיין מזרועותיו של לייבו, נענע אותה ושר לה. הקטנה פיהקה בפרצופו ונרדמה והוא השכיב אותה בעדינות במיטה. הם עמדו זה לצד זה, מביטים בה בחיוך. "נועם, ממש מתאים לך להיות אבא." אמר לייבו וליטף את כתפו ברוך.
"באמת?" שאל נועם, "תודה לייבו." לחש וחיבק אותו והם התרפקו זה על זה בחיבה, מלטפים אחד את גבו של השני. זה היה רגע עדין ופרטי מאוד ופתאום נתקפתי חוסר נוחות על המציצנות שלי וברחתי משם.
בזמן שריגלתי אחרי נועם המסיבה הגיעה לשלב דעיכה. חלק גדול מהאנשים כבר הלכו, האורות נחלשו, המוזיקה נהמה חרש והמעטים שנשארו הפסיקו לרקוד, ישבו על הספות והשטיח והתמזמזו.
התחמקתי החוצה וגיליתי את אשר יושב על המדרגות ושותה בירה.
"מה אתה עושה פה לבד, בחושך?" שאלתי.
הוא משך בכתפיו. "סתם, חושב על החיים שלי."
התיישבתי לצידו. "אתה מצטער שהתחתנת והבאת ילדים אשר?"
"לא, חס וחלילה. אני אוהב מאוד את הילדים שלי."
"אבל תחשוב על כל הזמן שבזבזת עליהם בזמן שיכולת להיות מחוץ לארון, לבלות וליהנות מהחיים."
הוא משך בכתפיו וקימט את הפחית. "אולי, אבל פעם זה היה אחרת." אמר וקם.
"אשר, חכה רגע, תגיד, יש מצב שאני אוכל לבוא לעבוד אצלך בחברת ההובלות שלך? שמעתי שאתה מחפש מישהו שינהל לך את המשרד, יקבל הזמנות, יענה לטלפונים וכאלה."
הוא הביט בי בפליאה. "זה נכון, אבל אין לך כבר עבודה במלצרות?"
"כן, אבל אני מלצר נוראי, אני שונא את העבודה הזו, אני מעדיף לעבוד אצלך."
הוא היסס. "זו לא עבודה כל כך משתלמת פוגי, היא מתאימה יותר לבחורה."
"לא אכפת לי."
"בסדר." הנהן אשר בראשו, "תקפוץ אלי מחר אחרי הלימודים ונדבר."
"או. קי. לילה טוב אשר."
"לילה טוב פוגי."
הלכתי למיטה שלי וחיכיתי לנועם.
הוא הגיע מאוחר, שמעתי אותו נועל את הדלת, מתקלח והולך למיטה שלו. חיכיתי קצת והוא לא בא אז הלכתי אליו. הוא שכב על גבו, ידיו שלובות מתחת לראשו והביט בתקרה.
"מה, אתה לא ישן?" הופתע.
"לא, אני ער." התיישבתי לצידו והנחתי יד על בטנו, "ראיתי אותך עם לייבו."
"עם לייבו? לא עשיתי כלום עם לייבו." התגונן נועם.
"אני יודע, אבל ראיתי אתכם משכיבים יחד את מעיין."
"כן, אני אוהב לעזור לו אתה, היא מתוקה נורא."
"ראיתי אתכם מתחבקים."
"ממתי אתה מרגל אחרי?" התרגז נועם, "סתם התחבקנו בקטע חברי כזה, זה הכול."
"אני יודע, תרגיע, אני לא מאשים אותך בכלום, אני רק... לדעתי אתה עדיין מאוהב בו והוא בך."
"שטויות, הוא כבר מזמן לא בעניין שלי. הוא עם אשר עכשיו."
"אני יודע, אבל הוא עדיין מאוהב בך ואתה בו." התעקשתי.
"לא נכון פוגי, אתה סתם מכניס לעצמך שטויות לראש."
"אני לא. לילה טוב נועם." הסתלקתי לחדר שלי ונעלתי את הדלת.
אחרי כמה דקות הוא בא אחרי וניסה להיכנס, אבל אני משכתי את השמיכה על ראשי, מתעלם מהנקישות שלו על הדלת, ובסוף הוא התייאש והסתלק.
