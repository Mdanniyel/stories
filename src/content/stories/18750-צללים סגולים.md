---
id: 18750
title: "צללים סגולים"
author: "שקוף"
author_id: 1717
date: "2015-03-19"
category: "אהבת גברים"
tags: ['אהבה וזוגיות']
prev_chapter_id: 18649
next_chapter_id: 19016
original_url: "http://gogay.co.il/story.php?id=18750"
---

# צללים סגולים

למען שלום בית החלטנו על הפרדת כוחות, כל אחד ישהה עם משפחתו בערב החג וניפגש שוב רק מחר בלילה. אחרי ארוחת החג הדשנה והטעימה אימא הגישה עוגת שוקולד עם דובדבנים בליקר. העוגה הייתה טעימה, אבל אחרי דובדבן אחד שהיה טבול בשוקולד הרגשתי סחרחורת, מה שהצחיק כמובן את משפחתי שחוסר היכולת שלי לשאת אלכוהול לא חדל לשעשע אותה. אני לא יכול להוכיח את זה, אבל יש לי רושם שעם הזמן הסיבולת שלי לשתייה חריפה הולכת ופוחתת. פעם עוד יכולתי לשתות כוס יין ולהסתיר את ההרגשה הגרועה שהוא גרם לי, כיום אפילו דובדבן שהושרה בליקר גומר עלי. מזל שהוא היה לפחות בטעם שוקולד. להפתעתי הערב היה חביב ביותר וכולם היו עליזים ובמצב רוח טוב. האחים ובני הדודים שלי הפנו את האגרסיות שלהם אל הממשלה הדפוקה שלנו והניחו לי לנפשי. את רוב הזמן ביליתי עם בן אחי הצעיר שדרש לשבת לידי בזמן האוכל ולא חדל לשאול אותי שאלות משונות ומצחיקות שרק ילדים בגיל שמונה יכולים להעלות בדעתם. אחר כך הסתכלנו על האלבום הישן שלי שאימא שומרת מכל משמר והסכמנו שוב שהוא דומה מאוד לילד שהייתי פעם. לדעתי בגילו לא הייתי כל כך נחמד, חברותי ופיקח כמותו ואני גם חושב שהוא חמוד יותר מכפי שאני הייתי, אבל אולי זה כי אותו מלבישים יפה יותר והוא מסופר היטב בעוד שאותי הלבישו בבגדים ישנים של אחי הגדולים וסיפרו אותי בבית עם מכונה.
למזלו יש לו רק אחות אחת קטנה בעוד שלי היו שני אחים גדולים ואחות צעירה ודי נפלתי בין הכיסאות. לא היה כסף לשלוח אותי לחוגים וחוץ מלקרוא ספרים ולחלום בהקיץ לא עשיתי שום דבר עם עצמי אחרי הלימודים. בן אחי לעומת זאת משתתף בחמישה חוגים לפחות, וכמובן שיש לו מחשב משלו וטלוויזיה עם DVD. בחדרו. לא פלא שאין לו פנאי לקרוא או סתם לא לעשות שום דבר.בדיוק כשתכננתי להגיד שלום וללכת הביתה אבנר התקשר. התפלאתי מאוד כי הוא משתדל לא לחלל את החג כשהוא אצל הוריו. "מה שלומך?" שאל בקול חרישי ומתוח, "גמרתם לאכול?""אני בסדר. בדיוק תכננתי לצאת. למה אתה מדבר ככה? איפה אתה?""בשירותים. יש מצב שאתה עושה סיבוב ואוסף אותי?""מה? עכשיו? אבל ... מה קרה? שוב רבת אתם?""פולי די. אתה יכול לקחת אותי או לא?""עוד עשר דקות אני אצלך. ניפגש במקום הרגיל?""טוב, ביי." המקום הרגיל הוא מגרש חנייה סמוך לבית הוריו. הוא חביב עלינו כי אי אפשר לצפות בו מחלונות ביתם. שם אני אוסף אותו ומוריד אותו וחוסך להוריו שמתעבים אותי את מראה דמותי. נכון שבזמן שהוא היה מאושפז יצא לי לשהות מעט במחיצתם. זה לא שהם התאהבו בי בתקופה הזו, אבל בכמה ימים בהם דאגנו יחד לשלומו של אבנר קיימנו בינינו מעין שביתת נשק רופפת. אני מניח שאחרי שהם ראו אותי חרד לשלומו בבית החולים הם החלו לקלוט שהקשר שלנו הוא סך הכול קשר רגיל בין שני בני זוג שאוהבים זה את זה. אחר כך, בעקבות תקרית הפיזיותרפיסט, הם התבשרו שנפרדנו. לא שאלתי, אבל אני מניח שהבשורה לא שברה את ליבם. אין לי מושג אם הם יודעים כיום שהוא שוב גר אצלי. הלוואי ויכולתי להתיידד אתם קצת ולהסביר להם שאני דואג לשלומו בדיוק כמותם.
לצערי המצב ביני לבין הוריו כל כך עדין ונפיץ עד שלעולם לא אוכל להסביר להם כמה אני מבין לליבם וכמה צר לי עליהם. אולי, אם לא היינו, אבנר ואני, נפרדים וחוזרים כל הזמן הם היו מצליחים להשלים ביתר קלות עם העובדה שהבן יקיר להם חי בזוגיות עם גבר, וגבר לא כל כך גרוע סך הכול, אבל בגלל החינוך שהם נתנו לו הוא מתקשה להתמסד ולחיות איתי בשקט ולכן הכל אצלנו מסובך ולא ברור, ויש גם את המצב הבריאותי שלי... רק המחשבה על כל הבלגן הזה גורמת לי כאב ראש.
חיכיתי לו מעל רבע שעה וכבר התחלתי לפקפק אם הוא יגיע, ואז הוא הופיע פתאום, רץ במהירות, התרמיל הכחול שלו מטלטל בפראות על גבו, שערו פרוע ופניו מעוותות בזעם. הוא צנח על המושב האחורי ונשכב עליו, ראשו מונח על התרמיל ורגליו משוכות אל חזהו. "בוא ניסע הביתה." ביקש ועצם את עיניו בחזקה. הייתי מעדיף שישב כמו שצריך, שיחגור את עצמו בחגורה ויספר לי מה קרה, אבל כשהוא עושה פרצוף כזה, וכשיש צללים סגולים כאלו מתחת לעיניו אני יודע שעדיף שאשתוק. בין כה וכה התנועה מעטה מאוד בשעות אלה של ערב חג ואם אסע בזהירות... "למה אתה נוסע כל כך לאט?" נזף בי, "תיסע מהר יותר, יאללה, תן גז!" עכשיו כבר אין לי ספק, הוא שתוי."בסדר, אבל תשים חגורה.""לא רוצה.""בבקשה אבנר, אני מאוד מבקש.""לא בא לי."כשהוא כזה אין טעם להתווכח איתו. כמה שהוא פחות צודק ככה הוא יותר עקשן. "אני מבקש ממך יפה אבנר, זה ממש חשוב, שב ושים חגורה."הוא חושב קצת ואז מתיישב באנחה, מושך את החגורה ואני כמעט נושם לרווחה, אבל אז הוא מרפה ממנה שוב. "מה תיתן לי אם אני אשים אותה?""מה שתרצה.""אני רוצה לזיין אותך.""בסדר.""באמת?""כן.""מבטיח?""כן.""תזכור שהבטחת." הוא מצחקק כמו ילד, נועל את החגורה ונרדם, ראשו על המסעד, שפתיו פשוקות מעט, יפה גם עכשיו, ברגע הרע הזה. אני שונא לראות אותו ככה. שונא להיות איתו במיטה כשהוא שתוי. האלכוהול גונב את האישיות שלו ומשנה את הריח שלו. כשהוא שותה יש לי הרגשה שאני נמצא עם אדם אחר. כאילו שיש שני אבנר, אחד שאני אוהב ורוצה, והשני שאת ריחו אני מתעב ושכל מה שהוא אומר ועושה, במיטה ומחוץ לה, מרגיז אותי ומעליב אותי. כשאני מחנה את המכונית מול הבית הוא עדיין ישן. אני מחלץ אותו מהרכב ונושא אותו לדירה. הוא נאבק בי קצת, ממלמל, ער למחצה, "תזכור שהבטחת." ושוב נרדם בבגדיו על המזרון בחדרו.רק עכשיו אני מבחין שהוא לבוש בחולצה הלבנה החגיגית שלו ובג'ינס השחור החדש. הוא בטח ישב לאכול את ארוחת החג עם משפחתו, כולם שתו יותר מידי, ואז אחד מבני הדודים או הגיסים שלו העיר משהו נבזי. הוא התרגז החזיר תשובה גועלית לא פחות, אביו כעס, אימו בכתה, הוא ברח לשירותים והתקשר אלי, וכשיצא הם המשיכו לריב, אולי גם לשתות, וככה הגענו עד הלום. 
אני ישן כמו תינוק, מתעורר כל שעה ורץ לבדוק מה שלומו. מכסה אותו, מלטף את שערו, מקשיב לנשימתו, נורא רוצה לשכב לצידו, אבל ריח האלכוהול שנודף ממנו מזכיר לי שזה לא אבנר שלי אלא זר שנראה כמוהו. בבוקר אני קם מאוחר, חש כבד ולא רענן. הולך למקלחת בתקווה שהמים החמים יאוששו אותי ופתאום הוא מופיע, ערום, לא מגולח ועם זקפה עטופה קונדום. "הבטחת." הוא מזכיר לי, ובלי לצחצח קודם שיניים הוא נצמד אלי. "אתה זוכר שהבטחת?" הוא הודף אותי לקיר."כן, אני זוכר, אבל אולי אתה רוצה קודם...""לא רוצה כלום. רק את התחת שלך." יד אחת על כתפי והשנייה על אברי וכבר הוא בתוכי. זה סקס נטו, זיון מהיר, חזק, כמעט אלים, טיפה כואב, מהנה בדרכו שלו, אבל קרוב יותר לאונס מאשר לעשיית אהבה. הוא גומר מהר ומניח לי מיד. אני לא קרוב בכלל לגמור וגם לא רוצה להתקרב. מתעטף בזריזות במגבת ומסתלק לחדר השינה. שוכב שם בשקט, מחבק את הכרית, ממתין שהדופק שלי יירגע, הנשימה תחזור להיות סדירה והעולם יתבהר שוב. חצי שעה אחר כך הוא חוזר עם מגש ועליו שני ספלי קפה מהבילים וצלחת עם פרוסות עוגת דבש. הוא מגולח ושערו הלח מדיף ריח נעים של מרכך. פניו כמעט חזרו לעצמם ורק הצללים המסגילים מתחת לעיניו מסגירים מה קרה.אנחנו לוגמים קפה בשתיקה, מכרסמים מהעוגה - עוגה קנויה אבל טעימה - הוא מבקש בקול מתנצל לעשן סיגריה ואני מהנהן ומסיט את הווילון. בערך במחצית הסיגריה הוא אומר, "זה שאני הומו לא אומר שאני לא גבר.""בטח שלא." אני מסכים."אני אוהב לזיין כמו כל גבר. זה לא עסקו של אף אחד לאן אני אוהב לדחוף את הזין שלי." אני מהנהן שוב לאות הסכמה וממלא את פי עוגה. הוא מסיים את הקפה, משליך את בדל הסיגריה לכוס, מסלק את המגש ואת המגבת הלחה שלי ונשכב לצידי בלי לגעת בי. "כאב לך?" הוא שואל."קצת. לא נורא.""סליחה, לא התכוונתי."כן התכוונת. אני חושב לעצמי ומסתפק בהנהון אילם. "בפעם הבאה תורך." הוא אומר, כמעט בזעם, וממשיך לא לגעת בי ולא להביט בי."זה לא כל כך משנה אבנר, באמת שלא.""זה כן משנה." הוא מתעקש, מתהפך על בטנו וכובש את פניו בכר, "בטח שזה משנה." אנחנו ממשיכים לשכב בשתיקה, מנומנמים מעט, ולבסוף נרדמים ומתעוררים שעתיים אחר כך, רעננים ורעבים. הוא מחייך, מברך אותי בבוקר טוב למרות שכבר צהרים, מתרפק עלי ושוב עיניו צלולות ורכות ואין תחתיהן צללים סגולים. "אני מת מרעב." הוא אומר ומלטף אותי בעדינות, "בוא נלך לאכול משהו טעים ומשמין ונחזור למיטה. בא לך?""כן, בטח. אתך אבנר תמיד בא לי."
