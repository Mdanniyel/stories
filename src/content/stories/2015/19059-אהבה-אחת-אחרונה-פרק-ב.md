---
id: 19059
title: "אהבה אחת אחרונה - פרק ב'"
author: "אפיקורס"
author_id: 1453
date: "2015-07-09"
category: "אהבת גברים"
tags: ['אהבה וזוגיות']
prev_chapter_id: 19058
next_chapter_id: 19060
original_url: "http://gogay.co.il/story.php?id=19059"
---

# אהבה אחת אחרונה - פרק ב'

הגעתי לעבודה קצת באיחור, אבל הגעתי למרות שלא ישנתי יותר מידי באותו לילה. אז מה אם אני הבוס? (בעצם הבן של הבוס, אבל מילא, לא ניכנס לזה עכשיו). זה לא אומר שמותר לי להתפנק, להיפך, אני צריך לתת דוגמא לשאר העובדים.ככה חונכתי וזה מוסר העבודה שאבא הרביץ בי - באמת הרביץ, זה לא היה דימוי - וזה כבר לא ישתנה, לא בגלגול הזה.דימה הקטן ואיוון האיום - שני העובדים הקבועים שלי - כבר היו שקועים בעבודה, רבים כמו תמיד ברוסית, ונורית, המזכירה הנאמנה שלי, הקלדנית הכי מהירה בצפון, נזפה בהם בספרדית ארגנטינאית מתנגנת למרות שהיא לא מבינה מילה ברוסית.שלושתם עובדים איתי כבר למעלה מחמש עשרה שנים ויחד אנחנו צוות מגובש ומאורגן להפליא. חוץ מהם יש גם את סייף, השליח עם הקטנוע, את פרנקו הנהג ואחרון חביב, הרשקו הקשיש שעבד עוד עם אבא שלי ועדיין זוכר את מכונת הזירוקס הראשונה שממנה צמח מכון ההעתקות שלנו שאותו אני מנהל פחות או יותר לבד מאז שמלאו לי שלושים.עד אז היה אבא הבוס, אבל הוא קיבל שבץ מוחי בגיל שישים ומשהו ומאחר ואודי ומיכל היו צעירים מידי – מיכל הייתה עוד חיילת ואודי סטודנט - ואימא כמובן הייתה חסרת ישע מחוץ לכותלי הבית, הוזעקתי לעזרה ובאתי מיד, למרות הכעסים, המתחים והמריבות שליוו את יציאתי מהארון ועזיבתי את הבית.בימים הראשונים כעסתי והתמרמרתי ורק חיכיתי לרגע שבו אוכל לעזוב. חשתי שאבא עושה לי דווקא כשחלה בדיוק כשהתחלתי להתבסס במקום העבודה החדש שלי בתל אביב, אבל מאז חלפו הרבה שנים, החברה בה התחלתי לעבוד אז פשטה כבר מזמן את הרגל והמרירות על שנגררתי מהעיר ללא הפסקה חזרה לפרובינציה המרוחקת התרככה אחרי שאודי ומיכל התחתנו והביאו ילדים שהפכו אותי לדוד גאה ואחר כך פגשתי בכצל'ה...הוויתור על החלום של מגורים בתל אביב היה קל מאוד אחרי שהוא בא לגור איתי בבית הקטן של סבא וסבתא. סבתי הורישה אותו כמובן לכולנו ורק בעזרתו של כצ'לה הצלחתי לקנות את חלקם של אודי ומיכל ושם אני גר עד היום, מביט בחפצים שצברנו יחד במשך השנים, ישן במיטה המשותפת שחלקנו יחד... לא פלא שלא הצלחתי להמשיך הלאה. חזרתי הביתה עייף מאוד, עייף מכדי לאכול, ואחרי מקלחת זריזה צנחתי למיטה ונרדמתי. התעוררתי מקול צלצול הטלפון, ליבי דופק בחזקה ומצחי מכוסה זיעה."מדבר עדן, המלצר." אמר מישהו בעל קול ביישני אך נחוש, "אולי אתה לא זוכר אותי, אבל...""אני זוכר, אתה הילד הזה עם הקוקו שהחליף את המלצרית.""אני לא ילד." אמר עדן."סליחה." התנצלתי, "אבל בגילי כל מי שמתחת לשלושים נראה לי ילד.""בן כמה אני נראה לך?""אהה... אני די גרוע בניחוש גילים, והיה כל כך חשוך במסעדה. אני לא יודע, אבל אתה בטח מתחת לשלושים.""אז זה הגבול שלך? גיל שלושים?" קולו היה מאוכזב וקצת נוזף, "ומה אם אני בן עשרים ותשע וחצי ובוגר לגילי?""אתה בן עשרים ותשע וחצי?""לא, אבל אני בוגר לגילי.""ומה הגיל שלך?""מה דעתך שניפגש במקום מואר יותר כדי שתוכל לנסות לנחש?"רציתי להגיד שאני עייף ושאני שונא לנחש, אבל הרי לא הייתי עייף, ישנתי היטב, השעה הייתה תשע בסך הכול והילד הזה, שבטח היה צעיר ממני ביותר מעשרים שנה, נדרש לאומץ רב כדי להתקשר לאדם זר..."בסדר, יש לך איזה רעיון למקום מואר?""כן." הוא אמר מיד, "יש לי כרטיסים להופעה של ידיד שלי שמנגן בסקסופון בלהקת ג'ז.""ג'ז?" הופתעתי, "מה לילד בגילך ולג'ז? חשבתי שהדור הצעיר אוהב את הרעש הזה... איך קוראים לו? טרנס?""שונא טרנס." אמר עדן בהחלטיות, "בשבילי רק מוזיקה קלאסית וג'ז.""מה עם אופרה?" גיחכתי."גם. אני מאוד אוהב אופרה." הודיע לי הילד המצחיק הזה, "ואתה?""אני אוהב, אבל לא ממש מבין." הודיתי."אני אסביר לך כל מה שצריך." הבטיח לי עדן, "אז מה עם המועדון הזה? אתה רוצה לבוא?""בסדר, אבל כדאי שתדע שאני הופך לדלעת קצת אחרי חצות.""באמת, חבל שאני לא אוכל לראות את זה כי אני, אחרי חצות, פשוט נרדם.""רק רגע, לפני שאנחנו ממשיכים אני חייב לוודא שאתה באמת הבחור הצעיר ההוא, המלצר עם הקוקו שהגיש לנו אתמול במאמה מיה?""כן, זה אני.""אם ככה אולי אני צריך ללכת לבדוק אם המשקפים שלי בסדר. משום מה חשבתי שאתה בחור צעיר. אתה בטוח שאני לא מדבר עם סבא שלך?""לא. למה?""כי כשאני הייתי בגילך...""אבל אתה לא יודע בן כמה אני.""אני מעריך את הגיל שלך בעשרים וחמש בערך, שזה יוצא חצי מהגיל שלי, וכשאני הייתי בגילך, וגם קצת אחר כך הייתי יוצא לבלות בלילות, הייתי רוקד ושותה, לא שומע אופרה ונרדם."עדן צחק צחוק קליל ונעים ושאל אם יש לי רכב."כן, זה אחד היתרונות של הגיל שלי. יש לך רכב ואתה ממוקם.""או! ממוקם זו מילה שאני ממש שונא. בטח גם לך יש כרטיס באטרף.""היה, אבל זה לא היה זה. אני מעדיף להסתכל על בני אדם אמיתיים, לא על כרטיסים וירטואליים.""אז מה אתה עושה?" הוא חקר, ונשמע באמת סקרן ומתעניין."הולך לגן. יודע מה זה גן? המקום הזה עם העצים והדשא שבמשך היום מטיילים בו ילדים וכלבים? בלילה יש שם הומואים שמחפשים.""עדיין?""כן, עדיין. אמנם רובם קשישים בגילי, או דתיים ונשואים שלא יכולים לגלוש באינטרנט, אבל לי זה לא מפריע, להפך.""אז אתה מחובבי הסטוצים?""לא, אבל קבצנים לא יכולים להיות בררנים.""אבל למה אתה חושב שאתה קבצן?"נאנחתי. "זה לא לטלפון עדן, איפה אתה רוצה שניפגש?"החלטנו שאבוא לאסוף אותו מהצומת מול בית הוריו שגרו לא רחוק ממני וניסע משם לפאב ההוא במרכז הכרמל, בו מתקיימת ההופעה. להפתעתי נהניתי מאוד. שנים שלא הייתי בפאב ומזמן לא ראיתי הופעה. שכחתי כבר עד כמה אני אוהב ג'ז ועד כמה הצליל החם והגברי של הסקסופון עושה לי נעים בגב.למרבה הצער גם במועדון וגם במכונית היה חשוך למדי ולא הצלחתי לבחון היטב את פניו של עדן. בכל זאת היה לי נעים לצידו. בניגוד לרוב בני גילו שמשדרים מעין חוסר שקט פנימי שמטריד אותי ומכניס אותי למתח הוא היה שקט ורגוע מאוד. ישב נינוח ושתקן לצידי, לבוש בגדים פשוטים ורפויים, שערו השחור והחלק אסוף בגומייה על עורפו, נעול נעלי התעמלות שחורים רגילים. איש צעיר ונאה, מדיף ריח נקי של סבון ושמפו, מדבר מעט ובקול שקט, לא רזה במיוחד ולא שמן, עורו בהיר, חיוכו ביישני ועיניו חומות ירקרקות.כל כך נהניתי מההופעה עד שלפעמים שכחתי שהוא יושב לצידי. בהפסקה אכלנו טורטיות ממולאות בגבינה ושתינו קצת יין - מאחר והוא הביא את הכרטיסים אני שילמתי על הכיבוד למרות שהוא מחה שהוא קיבל את הכרטיסים במתנה מנגן הסקסופון שהוא ידידו – ושוחחנו קצת על המוזיקה. שנינו גילינו, מופתעים קצת, שאנחנו אוהבים את אותן היצירות המיושנות ואת אותם מלחינים קלאסיים ותיקים וטובים כמו דיוק אלינגטון, ארמסטרונג ודיזי גילספי ומעריצים את ג'ון קולטריין."קול של סקסופון עושה לי טוב, מחמם לי את הלב." אמרתי לעדן שחייך בשמחה, הנהן בשביעות רצון וסירב בנימוס לעוד כוס יין. למה חשבתי שכל הצעירים בימינו חייבים להשתכר כדי לבלות? אחרי ההופעה הוא לחץ את היד של הסקסופוניסט ואמר לו בפשטות שהוא נהנה מאוד וגם החבר שלו – אני – נהנה מההופעה, מה ששימח מאוד את הצעיר שנגינתו העבירה צמרמורת עונג בגבי. לרווחתי לא היו שם שום חיבוקים ונשיקות – טרנד שאני מוצא מאוס ומרגיז במיוחד - גם חברתו של הסקסופוניסט הסתפקה בלחיצת יד ובחיוך.חזרנו לאיטנו לרכב, ממשיכים לשוחח. השעה הייתה קצת אחרי חצות ולשנינו היה מצב רוח מצוין. הודיתי לו שהזמין אותי והוא הודה לי שבאתי ושאני מתאפק לא להפוך לדלעת למרות השעה המאוחרת."ואני מודה לך שאתה עדיין ער.""כן, אבל אני לא נשאר ער בחינם. זה יעלה לך." לכסן אלי עדן מבט זהיר."יעלה לי? במה?""בזה." הסתובב אלי עדן, חיבק אותי והוסיף נשיקה על לחיי. הוא היה מעט נמוך ממני, מוצק וחמים בזרועותיי שנכרכו סביבו אינסטינקטיבית."ואני שחשבתי שסוף סוף מצאתי מישהו שלא אוהב להתנשק על הלחי עם זרים למחצה." הערתי והדפתי אותו קלות ממני."אני באמת לא אוהב את הקטע הזה, זה פשוט מביך, אני לא מבין מאיפה נפל עלינו המנהג המוזר הזה.""הכול אשמת הטלוויזיה. כשאני הייתי בגילך, אי שם בסוף תקופת הדינוזאורים, הסתפקנו בלחיצת יד. נשיקות היה משהו שנותנים לאימא ולדודות.""חבל שלא גדלתי בתקופה ההיא, בלי טלוויזיה ובלי כל הגועל נפש של היום.""זה לא היה כזה כיף כמו שאתה חושב. הרגשנו מנותקים מהעולם הגדול, רצינו לברוח לתל אביב, לרקוד כל הלילה, לעשות סמים ולהזדיין בשירותים.""וזה מה שעשית בגילי?""כן. עד שאבא שלי חלה הספקתי קצת לגור בתל אביב ולבלות ואז הוא קיבל שבץ והייתי צריך לחזור הביתה ולהתחיל להיות בן אדם מבוגר, וככה הגעתי עד הלום, קשיש מר נפש ובודד." הצטחקתי כדי שהוא יבין שאני לא לגמרי רציני."אני מקווה שאתה מבין את העברית שלי." הוספתי כשנזכרתי בן כמה בן שיחי, "לפעמים היא קצת גבוהה מידי. זה בגלל ילדותי העשוקה, נטולת הטלוויזיה. כל מה שיכולתי לעשות אז היה לקרוא ספרים. השריטות מהתקופה החשוכה ההיא נשארו בי עד היום."הוא צחק, הניח יד על כתפי ושוב נישק את לחיי. "לא כל הצעירים בגילי הם עילגים, גם אני תולעת ספרים מנעורי, אני אפילו כותב בלי שגיאות כתיב." ושוב נישק אותי, הפעם על הפה."עדן." נעצרתי ליד מכוניתי שחנתה מתחת לפנס ונתתי מבט בוחן בפניו החלקים והצעירים, "אני מבוגר מספיק להיות אבא שלך אז בבקשה, תפסיק.""להפסיק מה?""ל... לא יודע. לחזר אחרי, לגעת בי, לנשק אותי. זה לא מתאים.""אני לא מסכים אתך." הוא אמר בשקט ואחר כך לקח את מפתחות המכונית ששלפתי מכיסי, "אני יכול לנהוג?""יש לך רישיון ילד?""לא, אין לי. אני מתכוון להשתולל כמו משוגע ולקרוע את הכביש.""מצחיק מאוד. מתי הספקת לעשות רישיון?""עוד לפני הצבא.""יפה מצד ההורים שלך.""הם לא נתנו לי פרוטה. מאז שאני בן ארבע עשרה אני מממן את עצמי בעבודות אחרי הלימודים.""ומה אתה עושה כיום?""עובד, לומד, מחפש שותף להשכיר איתו דירה. נמאס לי לגור אצל ההורים.""הם יודעים שאתה הומו?""כן.""ו...""הם לא מאושרים מזה, אבל מה הם יכולים לעשות? יש לי עוד שלושה אחים ושתי אחיות ויש להם מספיק עבודה איתם. שנייה אחרי שאני אעזוב את הבית הם ישתלטו לי על החדר וישכחו שאני קיים.""אני מבין." אמרתי והנחתי לו לקחת ממני את המפתחות.הוא נהג טוב, לא עבר על המהירות המותרת, שמר על כל החוקים למרות שהכבישים היו כמעט ריקים והביא אותי בבטחה לביתי."אבל איך אתה תחזור הביתה עדן?" נזכרתי כשהוא החנה את המכונית מול ביתי."אני רוצה לעלות אליך." נעץ בי עדן מבט רציני, באפלולית הרכה ששררה במכונית נראו עיניו שחורות ועמוקות, והיד שהניח על זרועי הייתה לחה מעט מהתרגשות."למה?" התפלאתי."ככה." הוא ענה ונישק אותי שוב, הפעם ישר על פי, מחדיר את לשונו בין שפתי שנפשקו לקבל את נשיקתו. רק אחרי שהנשיקה הסתיימה נזכרתי שכבר שנים רבות לא התנשקתי ככה, עם לשון, שפתיים, שיניים, ידיים והמון התלהבות וחרמנות של הפעם הראשונה.עם סטוצים מזדמנים בגן בטח שלא התנשקתי, וגם לא עם פינקי ורוזי, וגם עם כצל'ה... בהתחלה דווקא כן היו נשיקות סוערות, אבל עם השנים... אתם יודעים איך זה, ישנים יחד, חיים יחד, רבים, מתווכחים ומתפייסים, ועם הזמן הנשיקות הופכות להיות סמליות ויבשות.מפה לשם הזמן עבר ואיכשהו הצלחתי להעביר עשר שנים נטולות נשיקה צרפתית עסיסית רטובה ועמוקה. "שנים שלא התנשקתי ככה." הערתי אחרי שנאלצנו להפסיק כדי לנשום. הוא הניח את ראשו על חזי ואני הסטתי את שערו שנפרע ונישקתי את עורפו הלבן."עם מי התנשקת ככה בפעם האחרונה?" שאל, קולו בוקע עמום מתחת לסנטרי."עם כצל'ה, הבן זוג שלי.""ואיפה הוא עכשיו?""הוא מת לפני שלוש שנים, אבל עוד קודם... טוב, היינו יחד מעל עשר שנים ועם הזמן מפסיקים להתנשק ככה.""למה?" נשא אלי עדן עיניים בוחנות והניח יד רכה על לחיי."אין לי מושג." הודיתי, "ככה זה. טוב, בוא ניכנס לפני שהשכנים יתקשרו למשטרה."
