---
id: 19335
title: "אתה ואני - פרק ג'"
author: "צופה מהצד"
author_id: 1211
date: "2015-11-09"
category: "אהבת גברים"
tags: ['סיפורים מהביצה']
prev_chapter_id: 19334
next_chapter_id: 19336
original_url: "http://gogay.co.il/story.php?id=19335"
---

# אתה ואני - פרק ג'

ביום שישי נסע רביב לביקור אצל טליה בתקווה להתפייס עם בת זוגו הזנוחה, ולהכיר את הילד שנולד להם בהעדרו. הוא תכנן לנצל את חופשת חג השבועות שנצמדה השנה ברוב התחשבות לסוף השבוע כדי לחדש שוב את ידידותם, אבל התאכזב מרות. הביקור לא היה מוצלח כמו שתכנן, ורביב חזר הביתה עוד במוצאי שבת, אבל וחפוי ראש."הסברתי לה שברחתי ממנה ערב החופה כי הייתי מבולבל, והתנצלתי בפניה מכל הלב, אבל שום דבר לא עזר. היא לא הסכימה לסלוח לי בשום פנים ואופן." סיפר לרוני, "אתה יודע מה היא אמרה לי?" הטיל רביב את עצמו ברשלנות על הספה, נסרח עליה כמו בובת סמרטוטים ישנה. "היא אמרה שיפה מאוד מצידי שנזכרתי בה סוף סוף, אחרי כמעט חמש שנים, אבל מבחינתה זה מעט מידי ומאוחר מידי.""וואלה, ומה אמר בעלה?" שאל רוני בניסיון לא משכנע להביע עניין בצרות הפתטיות של רביב שהאמת, קצת שעממו אותו."מי, שלומי? לא אמר כלום. הם כבר לא יחד, הוא עבר לגור בדירה אחרת, טליה החליטה שנשבר לה סופית מהומואים והיא לא רוצה יותר שום קשר איתם. היא מצאה לה סטרייט אחד, גם גרוש, קצת מבוגר לטעמי, אבל היא מתלהבת ממנו מאוד, וגם הילד מחבב אותו... היא נשבעה שאור הוא שלי, אבל הוא לא דומה בכלל לדודי שלי, המסכן." סיפר רביב, ועיניו הוצפו בדמעות."אני באמת מצטער, אבל קשה להאשים אותה שהיא כועסת עליך." העיר רוני בהיגיון, "אתה מתכוון לשמור על קשר עם הילד?""הלוואי, אבל טליה לא מעוניינת. היא אומרת שאור כבר מספיק מבולבל מאז ששלומי עזב את הבית, והוא לא צריך עוד דמות של גבר בחיים שלו, היא גם חושבת שאני צריך לעבד קודם את האבל על המשפחה שאיבדתי, ולא לנסות להפיל הכל על הבן שלה." התוודה רביב והחל ליבב בצורה דוחה למדי לדעתו של רוני שסלד מבכיינים."יש בזה משהו." המהם רוני, שואל את עצמו מה ברי היה אומר ואיך היה מתנהג במקרה כזה. הוא בטח היה מטפל בעניין טוב יותר חשב, וחיבק את כתפיו של רביב, ליבו נצבט מגעגועים לאקס שלו שבחיים לא היה מדרדר להתנהגות משפילה כזו."ככה זה." אמר, ספק לעצמו ספק לרביב, "לומדים להעריך משהו רק אחרי שמאבדים אותו. הייתה לך מישהי שרצתה אותך למרות שידעה עליך, ואתה זלזלת ועזבת אותה, אתה יודע כמה זה נדיר למצוא מישהו שמקבל אותך כמו שאתה, בן אדם שמכיר אותך ושסולח לך כל פעם מחדש? במקום להגיד תודה ולאהוב אותו בחזרה אתה כל פעם מותח את החבל עוד יותר, ועוד יותר, ומבין איזה טיפש היית רק אחרי שהוא מעיף אותך לעזאזל, ומוצא מישהו נורמאלי, לא ככה?"רביב הרים את ראשו מעל כתפו של רוני והישיר אליו מבט, "תגיד, אתה עוד מדבר עלי או שעברנו לדבר עליך?" הוכיח לרוני שהצער לא הפך אותו לטיפש ולא פגם בכושר האבחנה שלו."אני מדבר בעיקרון. מה שאמרתי כרגע מתאים לכל אחד." השיב רוני, נבוך מעט, קם ושאל את רביב אם הוא רוצה לאכול משהו, ואולי בא לו תה או קפה?"לא רוצה כלום." השיב רביב וקם גם הוא, "אני מרגיש חרא." הכריז, "ואני הולך לישון." פרש למיטה.הוא שכב דומם כל הלילה, לא ישן אבל גם לא אזר די כוח לקום, והמשיך לשכב במיטה גם למחרת, מסרב לאכול או לשתות, שוכב סתם, ובוהה באוויר. בצהרים עבר לספה, שתה קצת מים, ועבר לבהות בטלוויזיה. "ככה אתה מתכוון לבלות את כל החג?" איבד לבסוף רוני את סבלנותו, "מה יש לך? לא יכול להיות שאתה עוד עייף, יאללה, קום כבר, בוא נלך!""נלך לאן?" שאל רביב לאט, מביט ברוני במבט חלול."לסיימון, הוא הזמין את כולנו לחג, אפילו יבגני יעשה הפסקה מהשח ויבוא.""שח, איזה שח?" שאל רביב בפיזור נפש והמשיך לשכב על הספה.רוני התחיל לאבד את סבלנותו, "אליפות העולם בשחמט? במוסקבה? בין הישראלי וההודי? שמעת על זה בכלל?""אהה... כן, אולי, לא משנה, לא אוהב שח.""ומה עם עוגות גבינה, לא בא לך לאכול משהו טעים? לא אכלת כלום כל היום.""אני לא רעב, לך בלעדי.""מה? לבד? אבל כולם יהיו שם." מחה רוני, "מה אני אגיד להם?""לא אכפת לי, תגיד שאני חולה או משהו.""אם תמשיך לא לאכול באמת תהיה חולה. נו, קום כבר." ניסה רוני למשוך אותו ממקום רבצו על הספה."רוני, עזוב אותי!" התעצבן רביב, "לך לבד ותן לי מנוחה.""טוב, איך שאתה רוצה." נעלב רוני והלך לבד לסיימון."איפה רביב?" שאלו כולם, "הוא עוד לא חזר? הוא בטח עושה חיים עם טליה והילד." שיער בועז בשאננות, והתכבד בעוד פנקייק נוטף סירופ מייפל.רוני לא השיב, רק מתח חיוך מעושה על שפתיו והעמיס סלטים ולביבות על צלחתו, מנסה להפגין הנאה ושמחת חיים. הוא הצליח להטעות את כולם חוץ מברי שהטיב להכירו, והתמלא דאגה. "העוגה הזאת מצוינת רוני, תטעם." הגיש לו פרוסה נדיבה של עוגת גבינה, מקושטת קצפת ותותים מעוררי תיאבון."תודה." ענה רוני באדיבות, לקח את הצלחת, קטף מעל גבעת הקצפת את התות המושלם שקישט אותה, והגיש אותו אל שפתיו של ברי שלא התאפק ונגס בו, מניח לקצות אצבעותיו של רוני לגעת בשפתיו. עיניהם נפגשו מעל הצלחת לרגע אחד קצר ולוהט, ומיד אחר כך השפיל ברי את מבטו, הסמיק והביט סביבו באי נוחות, מקווה שאיש לא הבחין ברגע האינטימי שחלק עם האקס שלו. לרווחתו בועז היה עסוק במשחק כדור עם נמרוד והתאומים, והיחיד שראה איך רוני מאכיל אותו בתות היה סיימון, ידידו הוותיק. סיימון הביט בהם ושתק, אבל ברי הבחין שפיו נקפץ בגינוי ונאנח בינו לבין עצמו. הוא ידע שסיימון לא יגיד כלום לאיש, אבל חש אשם והצטער שהניח לעצמו להיסחף ולו רק לרגע. "מה קרה רונן? למה הגעת לבד, רביב עדיין אצל טליה?""הלוואי. לצערי הוא רובץ בבית, רואה טלוויזיה ומרחם על עצמו.""מתי הוא חזר?""עוד אתמול בלילה. מסתבר שטליה התגרשה מבעלה ההומו, ומצאה לה גבר חדש, והיא לא רוצה שום קשר איתו, או עם אף הומו אחר, כולל רביב, והיא גם לא רוצה שהוא יהיה בקשר עם הבן שלו.""טוב, אפשר להבין אותה, והאמת, אולי עדיף ככה.""גם אני חושב ככה, אבל רביב משום מה שבור לגמרי. הוא לא ישן, לא אוכל, רק שוכב ובוהה כמו זומבי.""נשמע שהוא בדיכאון, וקשה להאשים אותו, רק תחשוב מה עבר עליו לאחרונה, מי לא היה חוטף דיכאון מאסון כזה?""מי בדיכאון?" התערב בועז בשיחה."רביב, בגלל זה הוא לא בא.""מה, הוא לא בהרצליה אצל טליה? חשבתי שהוא עושה את החג אצלה, הוא אמר לי שהוא מתכוון לעשות אצלה תיקון ליל שבועות, להתנצל, להתפייס איתה ולהתחיל להיות אבא לאור.""טליה לא הסכימה, אמרה לו שזה מעט מידי ומאוחר מידי, ושנמאס לה לגמרי מהומואים, והעיפה אותו לעזאזל.""באמת? וואלה, טוב, זכותה, היא לא חייבת לו כלום... אז איפה הוא עכשיו?""רובץ בבית, מדוכא, לא הצלחתי לשכנע אותו לבוא.""ועזבת אותו לבד, איזה מין חבר אתה?" נזעק בועז."אל תצעק עלי." נעלב רוני, "הצעתי לו לבוא, והוא לא רצה ואפילו צעק עלי." הוא משך בכתפיו, "מה אני יכול לעשות? להתחנן? אני לא המטפלת שלו, לא רוצה לבוא אז לא, שלא יעשה טובות.""אל תריבו." ביקש ברי, "בואו ניסע אליך ונראה מה שלומו." אחז במרפקו של רוני והוליך אותו לרכבו, כשבועז נגרר אחריהם.הם מצאו את רביב, שתוי לגמרי אחרי ששתה חצי בקבוק וויסקי שמצא במטבח, יושב על הרצפה ובוכה."אמרתי לך שאסור לעזוב אותו לבד כשהוא במצב כזה." נזף בועז ברוני, ונחפז להרים את האקס המתייפח שלו מהרצפה, לחבק אותו, להרגיע ולנחם."באיזה מצב? פעם ראשונה שראיתי אותו ככה, אתה רוצה להגיד לי שזו לא הפעם הראשונה שהוא מתחרפן ושותה כמו בהמה?""לא ככה, אבל לפעמים הוא נעשה טיפה עצוב, ושותה יותר מידי, קורה..." גונן בועז על רביב שנשען עליו, אדיש למתרחש סביבו, "למה, אתה לא חוטף מצב רוח רע לפעמים ושותה קצת יותר מידי?"רוני משך בכתפיו בקוצר רוח. "לפעמים, אבל כשאני שותה אני נעשה שמח, לא עצוב..." רוני הביט בברי שהשתדל לא להפגין את התיעוב שחש למראה רביב השתוי – רק הוא ידע עד כמה ברי שונא שיכורים וסולד מאלכוהול. "עזוב, אני לא האישו עכשיו אלא רביב, מה נעשה איתו?""נשכיב אותו לישון ונצפה לטוב, אני מקווה שהוא יצליח לקום מחר וללכת לעבודה.""אחרי כל מה שהוא שתה, ועוד על קיבה ריקה, אני בספק." פקפק ברי, "רק שלא יחטוף לנו הרעלת אלכוהול." סקר את רביב במבט בוחן, מחפש סימנים מבשרי רעה, "לדעתי ייקח לו לפחות עוד יום להתאושש, אתה יכול להישאר איתו מחר בבית רוני?""ממש לא." התנער רוני בתוקף מהאחריות הלא רצויה שנפלה עליו פתאום, "אני חייב להיות מחר על הבוקר בקריה בתל אביב, ומשם להמשיך לדרום..." הוא צופף את גבותיו בדאגה, "האמת, אני יכול לחזור הביתה רק ביום רביעי, תכננתי ללון אצל בנצי ביום שני, לנסוע ממנו לתל נוף, ולמחרת לחצרים... יש לי שבוע נורא עמוס וממש אין לי זמן לטפל בו." סיכם בתקיפות."גם לי לא." אמר ברי, כמעט מתנצל, "אני חייב ללכת מחר לעבודה, עוד מעט שבוע הספר ויש לי המון עבודה, מזל שלאורה יש זמן לשמור על נמרוד כי גם מחר יש חופש לילדים.""מה פתאום? אבל החג כבר נגמר." התפלא בועז."איסרו חג." הסביר ברי, "המורים האלה... לא מחמיצים שום הזדמנות לעוד יום חופש. אולי יבגני יסכים להשגיח עליו? המכללה שלו סגורה מחר, וחוץ מזה יש לו ניסיון עם שיכורים."למרבה המזל יבגני הסכים, והם החליטו שהכי טוב יהיה אם רביב השיכור יבלה את הלילה בדירתו של יבגני כדי להניח לרוני לישון היטב לפני היום העמוס שעמד לפניו."איזה זבל האקס שלך, לדעתי הוא בכלל לא אוהב את רביב." התמרמר בועז אחרי שהם הגיעו סוף סוף הביתה. "הוא ממש שמח להיפטר ממנו, גם אותך הוא הזניח ככה כשהיית חולה?""האמת שלא, היו תקופות שהיה לי קשה עם התרופות שקיבלתי, עד שהסתגלתי סבלתי נורא מבחילות וסחרחורות, רוני היה ממש נהדר איתי, עקב אחרי הבדיקות שלי, הסיע אותי והחזיר אותי, צלצל כל יום להזכיר לי לקחת תרופה, קנה לי תוספי מזון, הלך איתי לרופאים, הוא דאג לי כמו אימא, בחיים לא הייתי שורד את התקופה הזו בלעדיו.""וואלה? פלא שבסוף כן נפרדתם." עקץ בועז."לא נפרדנו בגלל שהוא לא דאג לי אלא כי הוא החליט לעזוב את הארץ, ואני לא רציתי לבוא איתו." הסביר ברי בסובלנות."אז למה הוא שוב פה?" התנצח בועז."אין לי מושג בועז, ככה יצא, ואם כבר מדברים על זה, איך זה שהאקס שלך פה? גר ממש לידנו ומפיל עלינו את הבעיות המשפחתיות שלו?""לא יודע, אולי כי הוא נדבק לאקס שלך, ששם עליו זין, ולא מצליח משום מה להיפרד ממך.""אולי תשתקו כבר?" צעקה אורה מחדר השינה של נמרוד, "אתם מעירים לי את הילד.""אני לא רוצה לישון, רוצה שאבא יבוא לספר לי סיפור." צייץ נמרוד.  ברי נאנח והתיישב במיטה, "אני כבר בא חמוד." קרא, וגישש ברגליו אחרי נעלי הבית שלו, "נדבר אחר כך." הפטיר לעבר בועז, והלך למלא את חובותיו האבהיות.כשחזר, חצי שעה אחר כך, חדר השינה שלהם היה חשוך, ובועז שכב בגבו אליו, מכורבל בשמיכה. אחרי היסוס קל החליט ברי שהוא כנראה ישן, החליק בשתיקה למיטה, עצם את עיניו וציפה לשינה שתאפוף אותו."סליחה שצעקתי עליך." הפתיע אותו בועז בהתנצלות חרישית."זה בסדר, כבר שכחתי מזה." אמר ברי בנדיבות שנבעה בחלקה משנאתו למריבות, ובחלקה מתחושת אשמה מהולה בעייפות, "תגיד, מה לדעתך הבעיה עם רביב? אתה חושב שהוא באמת בדיכאון? יש סיכוי שהוא יצא מזה עד מחר?""אין לי מושג ברי, אבל תסכים איתי שיש לו סיבה טובה מאוד להיות בדיכאון.""לגמרי. אולי זה רק לטובה, די התפלאתי לראות כמה מהר הוא התאושש אחרי שאשתו הרגה את הילד והתאבדה, זה היה ממש מוזר, קריפי כזה... יכול להיות שרק עכשיו הוא קלט מה קרה לו?""יכול להיות." הסכים בועז."לדעתי הוא צריך להיות בטיפול נפשי." חיווה ברי את דעתו, והוסיף הסבר קצר על הצתה מאוחרת ועל הנזק הנפשי העלול להיגרם למי שלא מרשה לעצמו להתאבל כראוי.בועז חשב שהוא מגזים עם ההסברים הפסיכולוגיים שלו, "בחייך, כמה פלסף... אז הוא השתכר קצת, זה לא עושה אותו משוגע.""לא אמרתי שהוא משוגע." שמר ברי על סבלנותו, "אבל עבר עליו משהו נורא, טראומה איומה... ועד היום הוא לא ממש התאבל על המוות שלהם. אני כל הזמן חושב איך אני הייתי מגיב אם חלילה משהו היה קורה לנמרוד..." ברי הצטמרר, "לוקח זמן להתגבר על אסון כזה, אני חושב שרק עכשיו הוא מתחיל להבין באמת מה קרה, הוא חייב עזרה ותמיכה.""יכול להיות." הסכים בועז בפיהוק, "אבל מה אנחנו יכולים לעשות? יש לו בן זוג ויש לו משפחה, שהם ישברו את הראש איך לעזור לו, לא ככה ברי?""אהה... כן, כנראה. לילה טוב בועז.""לילה טוב ברי." "כולם עזבו אותי, אין לי אף אחד." יילל רביב למחרת, כשהתעורר עם כאב ראש קטלני וגילה להפתעתו שהוא נמצא בדירתו של יבגני."יש לך חבר, ובטח גם משפחה, אולי תודיע בעבודה שאתה חולה ותיסע להורים להתפנק קצת עד שתרגיש יותר טוב?" הציע יבגני, פוזל בעין אחת לעבר הטלוויזיה, שם ניתח פרשן שחמט אחד את המשחק האחרון של הישראלי וההודי ששוב גמרו בתיקו."מה להורים? הם כל כך כעסו עלי אחרי שהחלטתי להתגרש ולחזור להיות הומו עד שהם שוב ניתקו איתי את הקשר. הם לא ממש אמרו את זה אבל לדעתי הם מאשימים אותי במוות של הנכד שלהם." גנח רביב, "ורוני... איפה הוא בכלל? למה הוא השאיר אותי בדירה שלך?""כי אתמול שתית יותר מידי וויסקי על קיבה ריקה והרגשת לא טוב." הסביר יבגני בקצרה, "ורוני לא היה יכול לשמור עליך כי הוא היה חייב לצאת מוקדם לעבודה, הוא ביקש ממני לעשות לו טובה ולקחת אותך אלי כי היום אני לא עובד בגלל האסרו חג. איך אתה מרגיש?" התעניין באדיבות, אם כי למען האמת, אליפות העולם בשחמט הדאיגה אותו הרבה יותר ממצבו של רביב."חרא, הראש מתפוצץ לי, חבל ששתיתי." גנח רביב באומללות."באמת חבל." הסכים יבגני באדישות, "אתה רוצה שאני אתקשר לעבודה שלך ואספר להם שאתה חולה?""לא יודע, יש לי בחילה." לחש רביב, וזחל למקלחת, הקיא את נשמתו, נשבע שלא ישתה יותר לעולם, ואחרי מקלחת וכוס קפה הצליח להתאושש מספיק כדי להגיע לעבודה באיחור קל בלבד.
