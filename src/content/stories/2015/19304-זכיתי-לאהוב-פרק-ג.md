---
id: 19304
title: "זכיתי לאהוב - פרק ג'"
author: "מיצפטל"
author_id: 1487
date: "2015-10-19"
category: "אהבת גברים"
tags: ['אהבה חיובית']
prev_chapter_id: 19303
next_chapter_id: 19305
original_url: "http://gogay.co.il/story.php?id=19304"
---

# זכיתי לאהוב - פרק ג'

ישנתי צמוד אליו ובבוקר התעוררתי עם היד שלו על הזין שלי. "אתה לא חייב." הוא אמר מיד כשראה שהתעוררתי."אבל אני רוצה.""בטוח? כי אם לא אז...""שתוק כבר רובי ותן לי קונדום." אמרתי והנחתי את ידי על הזקפה שלו."זה לא כמו לסגור את הדלת אחרי שהסוס ברח?" גיחך רובי."עד שלא תקבל תשובה חיובית אז לא. נו, תן."הוא נתן לי ובילינו יחד שעה מענגת מאוד במיטה שלו. נהניתי מאוד כמובן, גם מהסקס וגם כי זה היה איתו, אבל מצד שני גם סבלתי כי אם לא הייתי משוכנע בזה עוד קודם אז עכשיו הייתי בטוח - הוא לא אוהב אותי, לא כמו שאני אוהב אותו.במשך הימים שבאו אחר כך נעשה לי ברור שהוא מחבב אותי, אפילו נמשך אלי מינית, אבל זה הכול, סתם חיבה פושרת ותו לא. לא היה לו מושג עד כמה אני מאוהב בו וחששתי שאם ארמוז משהו בנדון אביך אותו, ולכן שתקתי וניסיתי להיות שותף לדירה מועיל וחביב ככל האפשר, ואחרי שמצאתי עבודה גם הצעתי לשלם לו שכר דירה.רובי דחה את הצעתי בנימוס. "יפה מצידך, אבל באמת שאין צורך אדי.""אבל יש לך הוצאות עלי.""מעט מאוד הוצאות, ואתה משלם עליהן בזה שאתה..." התחיל רובי להגיד ואז הוא ראה איך אני מתכווץ ומחוויר (לשמע דבריו הרגשתי איך הדם עוזב את פני ושוב עולה בי הבכי המביש הזה) והשתתק, נבוך. "סליחה, לא התכוונתי אדי, אבל... זאת אומרת... אתה יודע למה אני מתכוון.""אתה מתכוון להגיד שהייתי זונה." נבחתי עליו בזעף, "ואני רוצה שתדע שהחלטתי להפסיק עם זה ולכן אני רוצה לשלם לך על ההוצאות שלי." הוספתי בקול שקט יותר, כובש את דמעות העלבון שמלאו את גרוני."זונה? נו, באמת? אל תגזים." ניסה רובי לפייס אותי, "לא זה מה שרציתי להגיד אדי, באמת שלא, רציתי רק... לא חשוב, עזוב. סליחה, אם העלבתי אותך, אני נורא מצטער.""גם אני. אולי עדיף שאני אמצא לי דירה חדשה?""לא, אל תלך." הניח רובי יד על ברכי, "אני אוהב לגור אתך אדי.""ולישון איתי?" חייכתי כאילו אני מתבדח, אבל בתוכי רעדתי."ולישון אתך." הסכים רובי, מחייך אלי בחזרה."גם אני, ואני רוצה שיהיה ברור שאני ישן אתך כי נעים לי אתך, לא כתשלום  שכר דירה.""בסדר אדי, רשמתי את זה בפרוטוקול. נו, די, אל תבכה.""אני לא בוכה." אמרתי וברחתי לחדר השינה כדי לבכות בשקט.אם הוא היה הולך אחרי, מחבק ומנחם אותי הייתי מגלה לו את האמת, אבל הוא נשאר במטבח והכין לו קפה ואחר כך הייתי צריך ללכת לעבודה, וככה החמצתי עוד ההזדמנות להגיד לו שאני אוהב אותו. זו לא הייתה ההזדמנות הראשונה שהחמצתי, וגם לא השנייה. כל יום כמעט היה נוצר ביני לבינו מן רגע קטן כזה של אינטימיות שבו יכולתי להגיד - אני אוהב אותך רובי - וכל פעם הצלחתי לפספס אותו מחדש.פעם זה היה בבוקר, במיטה, כשהיינו מתחבקים עוד קצת אחרי הסקס, ולפעמים זה היה קורה בערב, כשהיינו מצחצחים יחד שיניים לפני השינה, או  כשהייתי מגיע סחוט מעבודת המלצרות שעסקתי בה כדי לפרנס את עצמי (הפעם במסעדה) והוא היה מחייך אלי, מציע לי משהו לשתות ולפעמים חיבוק קטן וידידותי. בהזדמנויות האלו הייתי מניח את ראשי על כתפו, מספר לו שהמשמרת הפעם הייתה ממש איומה, מתענג על מגע ידו בגבי, כמעט אומר ושוב משתפן ושותק.גרתי איתו חודש ובמשך הזמן הזה עמדתי על הסף עשרות פעמים, וכל פעם נרתעתי, חושש שהוא יעווה את פניו במיאוס, או גרוע מכך, יתחיל להתנצל ולהסביר שכן, אני בחור נחמד, אבל... ואז באה הפעם האחרונה שבה החמצתי את ההזדמנות ואחריה ידעתי שאני צריך ללכת משם או שזה יגמר בבכי. אחרי יותר מחודש מאז הזיון הראשון שלנו רובי הלך סוף סוף לעשות בדיקת קומבו. הוא לא סיפר לי על זה כלום, רק בערב, כשחזר מהעבודה, גילה לי שעשה את הבדיקה בבוקר וכבר קיבל תשובה שלילית.כל כך שמחתי, התנפלתי עליו בחיבוק וכמעט שאמרתי לו שאני... אבל הוא נכנס לדברי, מיהר להגיד שזה לא אומר כלום, שהוא צריך לעשות עוד בדיקה בעוד חודש ושרק אם גם אז הוא יקבל תשובה שלילית הוא ידע שלא נדבק. "אז למה בכלל עשית את הבדיקה?" שאלתי, מאוכזב ששוב החמצתי הזדמנות."כי יוני, האקס שלי, התעקש, מה, לא סיפרתי לך עליו? טוב, אולי אני עוד אספר לך בהזדמנות, אבל עכשיו אני צריך להתקשר אליו ולהגיד לו שיצאתי שלילי." השתחרר רובי מהחיבוק שלי והלך לטלפון.כדי שהוא יוכל לשוחח חופשי עם האקס הלכתי למטבח והתחלתי להיאבק עם מחבת שחורה משמן שרוף שהייתי נחוש להחזיר למצבה המקורי, מתאמץ לא להקשיב. שמעתי אותו אומר, "הלו יוני!" במין שמחה כזו שגרמה לי לזקוף את האוזניים ולמרות רצוני שמעתי איך רובי צוחק צחוק גדול ומאושר, מתבדח בשמחה עם היוני הזה - שידעתי במעורפל על קיומו, אבל לא ראיתי מעולם - והרגשתי איך הלב שלי נשבר, ובכל זאת לא הפסקתי לשפשף את המחבת עד שחזרה לצבעה הכסוף המקורי והתנוצצה בברק מתכתי. למחרת בבוקר הוא יצא מוקדם לעבודה והשאיר אותי מנמנם עוד קצת במיטה. בימים בהם הייתה לי משמרת רק אחרי הצהרים יכולתי להתפנק לי עוד קצת מתחת לפוך. לפני שרובי הלך היה לנו סקס בוקר נעים ואחר כך הוא הביא לי קפה ואפילו נישק אותי לפני שיצא. נישקתי אותו חזרה ואמרתי לו להתראות, והוא חייך אלי חיוך מלא חיבה שנצרתי גם אחרי שנדם קול צעדיו במדרגות.אז נכון, הוא אף פעם לא אמר לי שהוא אוהב אותי, ותמיד הגדיר אותי בפני מכרים כשותף שלו לדירה, אבל הוא ישן איתי כל לילה ונותן לי נשיקת פרידה כשהוא יוצא ואנחנו חיים יחד... זה בטח יותר חשוב מ... ואז צלצל הטלפון ומישהו עם קול גברי נעים וקצת מהוסס שאל אם רובי בבית.אמרתי שהוא יצא ושאפשר להשיג אותו בנייד. "יש לך את המספר שלו? אתה רוצה למסור לו הודעה?""לא, אני רוצה לדבר עם השותף שלו לדירה, עם אדי, זה אתה?""כן, זה אני." אמרתי והרגשתי איך ליבי נעשה כבד עלי, "מי אתה?""אני יוני, אני חושב שיש לנו עוד מכר משותף חוץ מרובי.""כן, שגיא סיפר לי קצת עליך." אמרתי בקרירות."יש לי הרגשה שלא דברים טובים כל כך." הצטחק יוני."תתפלא אבל הוא לא אמר עליך אפילו מילה אחת רעה.""ובכל זאת אתה לא מתלהב ממני.""אני לא מכיר אותך, אבל... לא חשוב.""מה לא חשוב? לא, אל תגיד לי, אתה בטח חושב שנפרדתי משגיא כי הוא חיובי, אבל זה לא נכון. לא בגלל זה החלטתי להיפרד ממנו, וחוץ מזה נשארנו חברים טובים ותמיד ניסיתי לתמוך בו ולעזור לו.""יפה מאוד מצידך.""רציתי מאוד שנצליח להיות יחד, אבל ברגע שנודע לו שהוא נשא הוא נכנס לבלגנים איומים, לכן העסק ביני לבינו התפרק." המשיך יוני להתגונן למרות שלא האשמתי אותו בשום דבר."כן, דברים כאלו קורים." הסכמתי, תוהה מה הוא רוצה מחיי."אתה בטח שואל את עצמך מה אני רוצה ממך?""אהה, כן.""אני רוצה לדעת מה קורה אתך ועם רובי.""למה שלא תשאל אותו?""שאלתי. הוא אמר שאתה גר אצלו בינתיים, עד שתמצא מקום משלך.""זה מה שהוא אמר?" התפלאתי איך קולי נשאר יציב כל כך למרות שליבי כאב כאילו תקעו בו סכין."כן, בערך, אבל... תראה אדי, אני אהיה גלוי אתך, אני ורובי... אנחנו כאילו, כמעט היינו יחד, אבל זה איכשהו לא יצא ו... אה... אני... אני רוצה לדעת אם יש לו מישהו או שאני יכול לנסות שוב?""לנסות תמיד אפשר." אמרתי בנחת, שמח שהוא לא יכול לראות את פני."אני לא רוצה לעשות מעצמי אידיוט, אם יש לו מישהו אז... תראה אדי, אתה גר איתו באותה דירה כבר כמעט חודש, אתה בטח יודע אם הוא שם עין על מישהו.""עד כמה שידוע לי לא." אמרתי בשוויון נפש שהפליא אותי, "קיבלתי את הרושם שהוא נמצא באיזה פסק זמן רומנטי או משהו.""זה בדיוק מה שחשבתי." נשפך קולו החוגג של יוני דרך השפופרת, מכאיב לאוזני, "טוב, תודה. ממש עזרת לי אדי.""אמרתי פסק זמן רומנטי, לא אמרתי שהוא נעשה נזיר." ניסיתי לפגום בשמחתו."אתה מתכוון לרמוז שיש לו איזה יזיז מידי פעם." גיחך יוני בעליזות, "נו, טוב, כל זמן שהוא לא דלוק ברצינות על מישהו מבחינתי זה בסדר.""אחלה! טוב, אז שיהיה לך בהצלחה יוני." איחלתי לו בצביעות, מקווה בסתר ליבי שהוא יתפגר במהרה בימינו אמן."גם לך אדי, עם הדירה אני מתכוון. יאללה, ביי.""ביי."סגרתי את הטלפון ונסער מאוד הלכתי למקלחת, הבטתי בעצמי בראי וראיתי מולי בחור רזה וגבוה, לא יפיוף הורס, אבל גם לא יצור מכוער. סתם בחור רגיל, די נאה, אבל קצת רזה מידי. לא נורא, אבל גם לא משהו מיוחד. אל תוותר כל כך מהר, אמרתי לבחור הזה, אז מה אם אתה לא הומו תל אביבי שווה והורס כמו יוני? (ככה שגיא תיאר אותו) אתה גם לא כזה דוחה, גם לך מגיע שיאהבו אותך.הבחור שהביט בי בראי נעשה עצוב מאוד כשהסביר לי שאין לי סיכוי וחבל על הזמן שלי. אתה סתם פסיבית דפוקה עם עבר מכוער אדינה, הזכיר לי, ואל תשכח שאתה נשא איידס... אם אתה באמת אוהב את רובי תעשה לו טובה ותעוף לו מהחיים, תן לו סיכוי להיות מאושר עם יוני, הוא בחור טוב, מגיע לו.אחרי שהסכמתי עם עצמי שמגיע לרובי משהו מוצלח יותר ממני נכנסתי מהר למקלחת ופתחתי את המים, נעמדתי מתחת לזרם עם הפנים למעלה וככה אף אחד לא יכול היה להוכיח שאני שוב בוכה. כמו תמיד הגעתי למסעדה בזמן ועשיתי את העבודה שלי כראוי, מפגין כלפי חוץ פנים חייכניות ורגועות. בתקופה שעבדתי בכרוכית למדתי הרבה על מלצרות ועם הזמן נעשיתי מלצר לא רע בכלל. גם בלחץ הכי גדול שמרתי על קור רוח, הייתי אדיב ויעיל ותמיד קיבלתי טיפים יפים.האחמ"ש שלי היה מרוצה ממני מאוד וגילה לי בסוד שיש דיבורים בהנהלת המסעדה להפוך גם אותי לאחראי משמרת. זה אולי לא יספיק לי בשביל לשכור דירה לבד, אבל אולי עם שותפים... לא יהיה לי קל, ובטח אצטרך לקמץ ולחסוך, אבל אני אצליח להסתדר, כולם מסתדרים אז למה אני לא? ברור שרובי לא רוצה אותי, ועכשיו כשהיוני הזה שוב נדלק עליו... אין ברירה, צריך להתחיל לחפש משהו, אולי כדאי להתחיל לשאול את הקולגות? להתחיל לברר בקשר לדירות פנויות? אבל מה אם עדיין יש לי סיכוי עם רובי? מה אם הוא בכלל לא מעוניין ביוני? למה אין לי אומץ להיאבק על האהבה שלי? למה אני מוותר תמיד?המשכתי להתלבט ולענות את עצמי עד סוף המשמרת, ניזכר בכל הפעמים המוחמצות בהן יכולתי להגיד לרובי שאני אוהב אותו, וגרוע מכך, בכל הפעמים שבהן רובי יכול היה להגיד לי שאני בשבילו יותר מיזיז ולא אמר... אף פעם הוא אפילו לא רמז בכיוון, אני גר אצלו כבר חודש שלם ומעולם הוא לא אמר לי מילה, כמה זמן אני אמשיך להשלות את עצמי שיש לי סיכוי אצלו, ולמה אין לי אומץ לשאול אותו ישירות?המשמרת שלי נגמרה, התחלתי ללכת לחדר השירותים של הצוות - שם היינו מחליפים בגדים – וכמעט שהחמצתי את ויקטור, מכר ותיק שלי מהכרוכית (שמישה קרא לו מאחורי גבו דרדס סבא בגלל זקן השיבה שלו וחיוכו הנעים) שתמיד חיבב אותי ושמח מאוד לפגוש אותי שוב."למה עזבת את הכרוכית?" שאל ולחץ בחמימות את ידי, "התגעגעתי אליך."חייכתי חזרה ומלמלתי משהו על זה שלא הסתדרתי עם בעל הבית, "וחוץ מזה אני גר בקריות עכשיו ולא נוח לי לנסוע לעבודה עד חיפה. אני מעדיף את המסעדה הזו כי אני גר ממש ליד.""אה, אז אתה לא גר יותר עם יריב והחבר שלו?" הפגין ויקטור בקיאות מפתיעה בחיי."לא, אני... אני... האמת שאני סתם מתנחל אצל ידיד שלי. עדיין לא מצאתי לעצמי סידור קבוע.""אתה מחפש דירה להשכרה?" הרצין ויקטור, בוחן אותי במבט כחול."הלוואי, לצערי אני לא מרוויח מספיק. אני אצטרך להסתפק רק בחדר אחד, אבל עדיין לא מצאתי שותפים מתאימים.""מה דעתך עלי בתור שותף?" הדהים אותי ויקטור."אתה, אבל... מה, גם אתה גר בשכירות?" הופתעתי, כי אנשים בגילו בדרך כלל כבר מסודרים בדירות משלהם.הוא חייך. "לא, אני גר בבית משלי, ולפני שתשאל, כבר סיימתי לשלם משכנתא." הוסיף, משועשע מפליאתי."אז בשביל מה אתה צריך שותף?""לא בשביל שכר דירה.""לא? אז בשביל מה?" נרתעתי קצת לאחור, ובחנתי אותו בקפידה. אמנם שערו היה ברובו כבר כסוף, אבל פניו היו שזופות ועם מעט מאוד קמטים. תנועותיו היו נמרצות, וגופו היה זקוף וגמיש.להערכתי ויקטור היה בסוף שנות הארבעים שלו - גבר שמור היטב, לבוש יפה, מדיף ריח נעים - ואם הגיידאר שלי לא יצא לגמרי מכלל פעולה מאז ההתאהבות הלא צפויה הזו שתקפה אותי, הוא היה ללא ספק הומו.הוא הניח יד מרגיעה על זרועי. "זה לא נושא לשיחה על רגל אחת, אבל אם אתה מעוניין בחדר נחמד שלא יעלה לך כסף..."ניערתי מעלי את ידו. "אני לא יודע מה בדיוק סיפרו לך עלי, אבל אני יכול לנחש ויקטור, ואני לא מעוניין, תודה רבה!" הטחתי בו, וברחתי לשירותים של הצוות שנמצאו מאחורי המטבח, ושם, בעיתוי מופלא, כאילו בהזמנה מיוחדת בשבילי, השמיע הרדיו (שדלק במטבח וקולו הגיע עד לשם) את שירו של עברי לידר, 'זכיתי לאהוב', ובבת אחת התפרקה בתוכי כל המתיחות של הימים האחרונים ואני פרצתי בבכי.התייפחתי קצת בבית השימוש עד שנרגעתי, קינחתי את אפי בניר טואלט, החלפתי מהר את בגדי ויצאתי מהמסעדה. חמקתי דרך הדלת האחורית כדי להימנע משאלות מביכות בגלל עיני האדומות ואפי הדולף וכמעט שנפלתי על ויקטור שהמתין לי בסבלנות ליד הדלת."בכית." קבע אחרי מבט אחד קצר בפני, "זה בגללי?""לא, בערך. לא חשוב, עזוב, אני ממהר.""אני אסיע אותך.""לא צריך, אני אוהב ללכת ברגל." ניסיתי להשתמט מפניו."אחרי שעמדת על הרגלים שבע שעות? קשה לי להאמין. נו, די כבר אדי, מספיק. אני מתנצל אם העלבתי אותך, לא התכוונתי לפגוע בך, אתה באמת מחפש דירה?""לא יודע, אני חושב שכן."הוא אחז במרפקי בעדינות תקיפה והוליך אותי למכונית שלו, הושיב אותי בתוכה ואחר כך התיישב לידי. "לאן להסיע אותך?"לא רציתי לנסוע איתו, אבל הייתי עייף מכדי להתווכח ולכן מסרתי לו בהכנעה את הכתובת של רובי, ותוך מספר דקות כבר היינו שם."אתה באמת גר קרוב מאוד לעבודה." אמר ויקטור, "זה בטח מאוד נוח, למה אתה לא נשאר לגור פה?""כי... לא חשוב, זה מסובך. אולי אני בכל זאת אשאר, אני לא יודע.""אם תחליט בכל זאת לעזוב תרים אלי טלפון." נתן לי וויקטור את כרטיס הביקור שלו, "יש לי הצעה בשבילך, וזה לא מה שאתה חושב.""מאין לך על מה אני חושב?" התחצפתי."אני מנחש שאתה חושב שאני רוצה להגיע אתך לאותו סידור שהיה לך עם קותי, אבל אתה טועה, מדובר במשהו אחר לגמרי.""בסדר." אמרתי בלי ממש להקשיב, תשומת ליבי הייתה נתונה לרובי שפסע על המדרכה ממול. כשהבחין בי נעצר ונופף לי בעליצות בידו. פתחתי את הדלת ונופפתי אליו בחזרה, אמרתי לויקטור שלום ותודה, יצאתי ממכוניתו ונחפזתי אל רובי."קיבלת טרמפ מהעבודה?" חייך אלי רובי, "מי זה? הוא נראה לי מוכר.""זה ויקטור. הוא היה שותה לפעמים תה בכרוכית.""אה, כן. דרדס סבא." הצטחק רובי, "יפה מצידו להסיע אותך." הוא לקח מידי את כרטיס הביקור שהיה עשוי ניר עבה, משובח, מודפס אותיות בולטות.*ויקטור בר און מתווך* היה כתוב שם בהידור אלגנטי מאופק, ומתחת היה גם מספר טלפון."יש לו מבטא בריטי, הוא בטח היה פעם בראון ועברת את השם לבר און." שיער רובי שתמיד שם לב לדברים כאלו, "למה הוא נתן לך את המספר שלו?""כדי שאני אוכל לטלפן אליו." אמרתי בזהירות, ובחנתי את פניו, מחפש סימני קנאה. לא מצאתי כאלו.רובי נראה די אדיש, אולי משועשע מעט, אבל לא יותר. "מותר לשאול מה הוא רוצה ממך? או שאולי זו שאלה חסרת טאקט?""אני לא בטוח מה הוא רוצה בדיוק, אבל הוא הציע לי לגור אצלו." אמרתי לאיטי, בורר בקפידה את מילותיי, מביט בתשומת לב בפניו, מנסה לאתר סימן למורת רוח או כעס.רובי צחק, טפח על שכמי והתחיל ללכת לעבר דירתו, "כל הכבוד אדי, אתה פועל בזריזות. מה? כבר נמאסתי עליך?""ממש לא." מחיתי, פוסע בעקבותיו, "ההיפך, נדמה לי שאני נמאסתי עליך.""לא, אתה בסדר." אמר רובי כלאחר יד, ופרע בחביבות את שערי, נוהג כאילו הייתי כלבלב שעשוע, "היה לי נחמד אתך ילד, אבל אולי באמת הגיע הזמן שנתחיל להתקדם הלאה?""לאן אתה רוצה להתקדם?" שאלתי חרש, אבל הוא כבר התחיל לעלות במדרגות ולא שמע את דברי, או שאולי לא מצא אותם ראויים לתשובה?התמהמהתי קצת בעקבותיו, וכשנכנסתי לדירתו הוא כבר היה שקוע בשיחה ערנית עם יוני, מחייך בשמחה לשמע הדברים ששמע מפיו ולא שם לב אלי.לקחתי את כרטיס הביקור של ויקטור שנשאר מיותם על השולחן, הלכתי לחדר השינה, סגרתי את הדלת והתקשרתי אליו. "החלטתי שאני רוצה לעזוב." אמרתי לו, "מתי נוכל לדבר?"
