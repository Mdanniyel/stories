---
id: 18926
title: "התמכרות"
author: "קיפודית"
author_id: 1946
date: "2015-05-18"
category: "אהבת נשים"
tags: ['המומלצים']
prev_chapter_id: None
next_chapter_id: None
original_url: "http://gogay.co.il/story.php?id=18926"
---

# התמכרות

ההתמכרות אליה היא חסרת שליטה. בהתחלה כשהכרנו חשבתי שהיא תהיה סתם עוד אבן קטנטנה בדרך שלי. לא הייתי פתוחה להתאהב ולא חיפשתי הרפתקאות. כמה חודשים לפני כן פניתי אל בעלה בנוגע לעסק המשותף שלהם, הייתי צריכה מהם שירות וכששאלתי אותו אם נקבל את השירות ממנו או ממנה, הוא אמר שממנה, קצת התבאסתי...לא הייתי מנחשת בחיים לאן זה יגיע. המחשבות עליה בלי הרף. הרצון התמידי לראות אותה ולהיות לידה. כשהיא לידי, לא יכולה להוריד ממנה את הידיים, גם אם תוך כדי נסיעה, חייבת לשלוח יד אל הירך שלה, להרגיש שהיא שם, שהיא אמיתית. כשאנחנו נוסעות אני מרגישה את המבט שלה עליי, אני עם המבט על הכביש, אבל יודעת בדיוק מתי היא מסתכלת עליי.אני רגילה להיות מובכת במצבים האלו, אבל כשזאת היא, זה נעים, אני יודעת מה היא חושבת באותו רגע וגם אני. בדרכים אנחנו מדברות על הכל. אני אוהבת להקשיב לה, לשמוע את הקול שלה, יכולה להקשיב לה שעות גם אם הייתה מדברת על מזג האוויר בקזבלנקה.אני רוצה שהנסיעה תיגמר כמה שיותר מהר כדי שאוכל לעזוב את ההגה ולהתרכז בה.לשקוע לתוכה, לחבק ולנשק, לצחקק כמו זוג תיכוניסטיות כשמישהו מתקרב. היא שולחת יד אל מתחת לחולצה שלי, אני כל כך אוהבת את המגע שלה עליי. הוא מעביר בי רטט בכל הגוף. נושמת אותה עמוק לתוכי, נצמדת כמה שרק אפשר. נושכת שפה ואותה.זה תמיד מרגיש לא מספיק, תמיד מרגיש שרוצה עוד שלעולם לא יספיק. יש בה כל כך הרבה דברים ששונים ממה שאני רגילה, ממה ששנים חיפשתי בנשים שהיו מולי. איתה זה לא תופס מקום. החיבור מולה הוא ממקום אחר, כאילו הנשמות שלנו מחוברות במקומות שמעולם לא הכרתי בעצמי.היא כל כך שונה ואיתה הכל כל כך שונה, זר ומוכר בו זמנית. שלם כל כך וברור. רוצה לקחת אותה לאי בודד בו נהיה רק שתינו, לעשות איתה אהבה על החול החם, להתכרבל איתה בערב מול מדורה. לחיות מכלום ורק מאהבה שהיא בעצם הכל.מפשיטה אותה בעיניים והיא מובכת, היא מכירה את המבט המפשיט שלי, יודעת בדיוק מה אני רוצה. אני מתקרבת אליה ולוחשת לה באוזן כל מה שהייתי רוצה לעשות לה עכשיו.רוצה להפשיט אותה באיטיות כי אנחנו לא ממהרות לשום מקום. לשבת מולה ולהסתכל לה בעיניים. לראות איך הכל סביבנו מרצד באור הנרות. להוריד ממנה את כל השכבות.
 לנשק אותה לאט לאט בכל סנטימטר חשוף. לנשום אותה אל תוכי, את הריח המשכר שלה שאני כל כך מכורה אליו. לדעת שהיא כאן ועכשיו שלי ובשבילי. 
 ובשבילי היא הכל, כל העולם. לרדת לאט לאט לאורך גופה, ללטף אותה בעדינות ברפרוף אצבעות עדין. להרגיש את העור שלה בלי שום מחיצות מעיקות שכובלות אותנו ביום יום.להגיע אל בין הרגליים שלה. לתת לה לצלול לשכיבה, שתעצום את העיניים ותרגיש את המגע שלי ורק אותו. לצלול אל תוכה ולענג אותה עד כדי שתשכח את כל העולם ותהיי כאן ועכשיו איתי. כמו שאני שוכחת אותו כשהיא איתי.לשמוע אותה מגיבה אליי, מדברת אליי, רוצה אותי, מבקשת שלא אפסיק, ומצידי להישאר שם עוד נצח. להרגיש את הפיצוץ המתקרב. אחריו לתת לה להיכנס אל בין זרועותיי ולחבק אותה לנצח. להרגיש את פעימות הלב, שלי, שלה. להרגיש את כל האהבה העצומה הזאת שביננו שלא מפסיקה לגדול. לשלב איתה ידיים ולהישען עליה, להניח ראש ולהרגיש את הביטחון הכל כך גדול שמרגישה תמיד כשהיא לצידי. כאילו כלום לא חשוב והכל אפשרי.
