---
id: 19323
title: "מכתב פרידה"
author: "איש חם"
author_id: 1718
date: "2015-10-19"
category: "משהו שונה"
tags: ['המומלצים']
prev_chapter_id: 18436
next_chapter_id: 19883
original_url: "http://gogay.co.il/story.php?id=19323"
---

# מכתב פרידה

סלחו לי, אני יודע כמה לכם קשה לקרוא את מכתבי, גם לי לא קל לכתוב אותו, אני רוצה לקצר, אני מניח שאתם המומים מאוד ממה שעשיתי, אבל אנא אל תדאגו, אני שלם מאד עם החלטתי ועוזב את העולם הזה בידיעה שזה הדבר נכון לעשותו. הריחוק ביניכם, הציונים הגרועים שלי, הסמים שהתחלתי לצרוך, כל אלא הם רק חלק מהכל, לא אוכל להבטיח לכם שאהיה בגן העדן, לכן אני הולך לחפש אותו, אולי לא אגיע לשם, אולי אלך לגיהינום, כפי שהרב שרציתם שאפגוש אמר לי, זה הטריד אותי מאד, לא תיארתי לעצמי שלהתאהב זה חטא כל כך גדול. סלחו לי, אני יודע שזה מתסכל מאוד, רציתם את הטוב ביותר בשבילי, רציתם נכדים... המהלומות שחטפתי מכם, הפסיכולוגים שהלבשתם עלי, ההרחקה מידידיי ומהאדם היחידי שאהבתי אי פעם הייתה דרככם לכוון אותי אל הדבר הנכון... אבל איני יכול לסבול עוד את הכאב שמכרסם אותי מבפנים בגלל הסלידה שהוא חש כלפי והדבר מוצא אותי מדעתי. אני מרגיש בודד מאוד וכל דקה של בדידות גורמת לי סבל איום.אימא, את כבר לא מסתכלת עלי, אבא אתה כבר לא מדבר איתי ולא מתייחס אלי בידידות כמו פעם, הרחקתם מעלי את חברי ושיניתם כל עולמי - מהבגדים שאני לובש ועד למוסיקה שאני שומע.אני יודע שאתם לעולם לא תבינו, והאמת שגם לי קשה להבין למה אני עושה את זה, אולי בגלל שאני מרגיש שאין שום עתיד ותקווה לגבר הומוסקסואל בודד כמוני.מצטער וסליחה,  אני יודע שאתם לא אוהבים לשמוע את זה. בבקשה תגידו לו שתמיד אהבתי ותמיד אוהב אותו, שהוא לא אשם, הוא התייחס אלי בעדינות ובאהבה, מגיע לו לדעת מה עשיתי.תנו לו כמזכרת ממני כל מה שהוא ירצה, אם הוא ירצה לקחת, כל דבר! עם היתר תעשו מה שתרצו, רק אל תשכחו אותי.
 אני חושב שהגיע הזמן  להגיד שלום עכשיו. סליחה אימא שלקחתי לך את כדורי השינה שאת לוקחת מאז שגילית מי אני באמת, סליחה אבא ששתיתי את כל הוויסקי המשובח ששמרת לאורחים, ושאתה שותה כל לילה בחצות כשאתה הולך לישון בחדר אחר, מאז שאתה לא ישן יותר עם אימא.
 אני מנשק את שניכם ומבקש שלא תשכחו את בנכם שאוהב אתכם.
