---
id: 18928
title: "פינקי ורוזי - פרק ב'"
author: "אפיקורס"
author_id: 1453
date: "2015-06-08"
category: "אהבת גברים"
tags: ['אהבה וזוגיות']
prev_chapter_id: 18920
next_chapter_id: 18929
original_url: "http://gogay.co.il/story.php?id=18928"
---

# פינקי ורוזי - פרק ב'

רוזי נפגע מאוד כשגיליתי לו שאריה לייב בעלה של חיה פרומה אחותי היה אהבתי הראשונה. עד היום הוא לא מאמין לי שהפסקתי לאהוב את אריה לייב הרבה לפני שברחתי לתל אביב והכרתי אותו.אני לא יודע למה הוא לא מבין שאם הייתי ממשיך לאהוב את אריה לייב מעולם לא הייתי עוזב את ירושלים וממילא לא הייתי פוגש בו ומתחיל לגור איתו?למה הפסקתי לאהוב את אריה לייב? כי אי אפשר לאהוב מישהו שאתה מרחם עליו, אני בכל אופן לא יכול. כשאתה מרחם על מישהו אתה לא יכול לא לחוש כלפיו קצת בוז, ואז אתה מפסיק לאהוב אותו, ככה זה אצלי בכל אופן.אני אוהב את רוזי מאוד, התאהבתי בו ממבט ראשון לפני שלושים שנה ולא הפסקתי לאהוב אותו עד היום, למרות שהמון פעמים כעסתי עליו כל כך עד שהתחשק לי לחנוק אותו. הוא מרגיז אותי נורא לפעמים, אבל מעולם לא ריחמתי עליו ואף פעם לא איבדתי את יראת הכבוד שאני חש כלפיו.אני מניח שמי שמביט בנו מהצד לא יאמין, אבל אני יודע שגם הוא מכבד אותי, מעריך אותי ואוהב אותי למרות שכבר מההתחלה הוא בגד בי כל הזמן.בהתחלה לא הבנתי למה הוא צריך את זה, למה לו לזיין גברים אחרים שהוא לא מכיר ולא רוצה להכיר? ולמה אני לא חש את הדחף הזה ויודע שארגיש אשמה איומה אם אגע בגבר אחר?אני באמת לא יודע מה התשובה, חכמי הפסיכולוגיה בטח יגידו שהוא כזה בגלל שאביו עזב את הבית כשהוא היה תינוק ונעלם לגמרי מחייו כשהוא היה עוד ילד. פינקי גדל כבן יחיד, מפונק על ידי סבתא מעריצה ואימא שתלטנית. אולי בגלל זה הוא צריך כל הזמן חידושים ומחפש ללא הרף הוכחות שאיש לא עומד בפניו?לא יודע, פעם זה הטריד אותי, היום פחות.ניסיתי להסביר לפינקי למה הפסקתי לאהוב את אריה לייב שבנעורי מבט אחד בפניו גרם לליבי לפעום בחזקה ומגע מקרי של ידו בידי גרם לי לזקפה וכיום המחשבה עליו גורמת לי צער עליו, על חיה פרומה אחותי, ועל כל ההומואים הדתיים שכלואים בתוך דת קשוחה ולא סלחנית שמתעקשת להיכנס להם לצלחת, לארון הבגדים, למיטה ולנשמה.אני השתחררתי מהכבלים האלו בגיל צעיר מאוד ונשארתי בישיבה רק כי הייתי מאוהב באריה לייב, ומפני שלא ידעתי לאן אוכל ללכת, ואז התחילו לדבר בשנינו נכבדות ולהציע לנו שידוכים ואריה לייב העלה את הרעיון המתועב שנהפוך לקרובי משפחה דרך האחיות שלנו...זה היה רעיון כל כך שפל ובזוי, להקריב את האחיות שלנו, להשתמש בהן כמסווה למה שאנחנו באמת, לבזות ככה את עצמנו ואותן, לחיות חיי שקר בגלל הפחדנות שלנו, וכל אותו זמן לאהוב זה את זה בסתר אהבה מבוישת ומפוחדת...לא יכולתי לסבול את הרעיון שנעמוד מתחת לחופה, כל אחד עם אחותו של השני ונקדש אותן ואחר כך... פשוט לא יכולתי.שבועיים תמימים ניסיתי להסביר לו עד כמה הרעיון שלו משפיל, מכוער ולא הגון, ולא הצלחתי, ואז פשוט הפסקתי לאהוב אותו והתחלתי לרחם עליו.זו הסיבה שעזבתי את ירושלים, פחדתי מאוד לעזוב את הבית, לא ידעתי לאן בדיוק אני הולך, אבל ידעתי שאם אשאר אגרר בעל כורחי לחיים שהם לא שלי, שאאלץ לחיות חיים של אדם אחר ומזה פחדתי עוד יותר.ברחתי לתל אביב, הגעתי לפינקי ועד היום אני שואל את עצמי האם החיים אתו הם החיים שכן רציתי לחיות? האם מישהו חי כמו שחלם ורצה בנעוריו?אני מניח שלא, אבל איך אפשר לדעת לאן החיים שלך יובילו אותך?  הסברתי לו הכול כמיטב יכולתי, אבל אני לא בטוח שמי שלא גדל כמוני בבית חרדי יכול באמת להבין מה עבר עלי. לכן אני חושד שפינקי התאהב פתאום בתייר הבריטי כדי להחזיר לי מנה אחת אפיים על הסיפור עם אריה לייב, מצד שני אולי זה קרה בגלל משבר גיל הארבעים שלו?יכול להיות. גם אני עשיתי שינויים בחיים שלי כשגיל ארבעים נראה באופק. אחרי שחגגתי את יום הולדתי השלושים ושבע החלטתי שנמאס לי מעוגות וממסעדות. לפתע מאסתי בחום התנור ובלקוחות זללנים, הלכתי ללמוד תעשייה וניהול וככה הגעתי לעבוד במחלקת כוח האדם של חברת התרופות שאני עובד בה עד היום.לדעתי אני מצליח בעבודתי כי אני סבלני מאוד, יש לי כשרון ארגון ויכולת נדירה להסתדר עם בני אדם מכל הסוגים. אולי בגלל זה הצלחתי לחיות כל כך הרבה שנים עם פינקי?מההתחלה קיבלתי אותו כמו שהוא והשלמתי בשקט עם רוב השיגעונות שלו (רק למנהג שלו לפזר גרביים מסריחות בכל מקום בבית לא הצלחתי להתרגל), העלמתי עין מהסטוצים שלו, מהתקפי הקנאה וקוצר הרוח שלו, ומהחיבה שלו לסרטי פורנו ולסקס בשלישיות - כשזה היה עם ידידים טובים כמו גרי, או צביקה אפילו נהניתי - בעיקר אם הייתי שיכור מעט. כן, בעיקרון אני כבר לא דתי, אני הומו תל אביב מודרני וזורם, אבל בכל זאת, גרסא ד'ינקותא שלי... פינקי הרבה פחות עצור וביישן ממני ובגלל זה אני אוהב אותו, אבל יש גבול גם לסבלנות שלי, וכשהוא נדלק על התייר הבריטי ומסטוץ חסר חשיבות זה הפך לקראש שלא נגמר... כמה אפשר?כיום אני שואל את עצמי אם זה לא קרה כי בדיוק בתקופה הזו קודמתי להיות סמנכ"ל מחלקת כוח אדם. הייתי עסוק מאוד ולחוץ מאוד ולא כל כך שמתי לב לפינקי - פה ושם אפילו החמצתי את קפה הבוקר המשותף שלנו מרוב לחץ בעבודה - הוא הרגיש מוזנח וזו הייתה התוצאה. פתאום הוא נדלק על הבחור הבריטי הזה ונסע איתו לקפריסין לחופשה של שבועיים, מספר לי שהוא נשלח מטעם המלון לאיזו השתלמות באילת.הוא עבד אז כמנהל חדר אוכל במלון גדול והסיפור נשמע לי מתקבל על הדעת אם כי שבועיים השתלמות... אולי זה היה אמור לעורר בי חשד, אבל הייתי טרוד עד למעלה מראשי בעבודתי ודי שמחתי שהוא נוסע ויהיה לי קצת חופש ממנו.כמה ימים אחרי שהוא נסע התחלתי לקבל טלפונים מחברים שסיפרו לי, לטובתי כמובן, שהוא בעצם בקפריסין, מולחם לצעיר בריטי יפה תואר ומבזבז עליו כסף כאילו אין מחר.אני מודה, רתחתי מכעס. הרגשתי מושפל, התביישתי בשבילו ובשבילי והחלטתי שדי, נמאס לי, אני מסתלק.יום לפני שפינקי היה אמור לחזור לארץ הלכתי לגור אצל גרי ולזכותו אומר שהוא תמך ועודד, וניסה לנחם, אבל התאפק ולא אמר מילה אחת רעה על פינקי, וכל הזמן חזר והפציר בי שלפני שאעשה משהו נמהר אדבר איתו ואשמע מה יש לו להגיד."בכל זאת, עשרים שנה לא הולכות ברגל." חזר והזכיר לי.ביום שבו פינקי היה אמור לחזור ישבתי מתוח ליד הטלפון, ממתין לשיחה ממנו, שיחה שלא באה. במקום זה התקשר אלי רופא מבית החולים ששאל אם אני מר רוזנבלום ואם אני מכיר אחד בשם שלמה פינקלשטיין ששוהה בבית החולים כבר יומיים.ברגע ששמעתי רופא ובית חולים התחלתי לרעוד, הלב שלי צנח לקיבתי וידי החלו לרעוד, מה שמוכיח שגרי צדק - עשרים שנה לא הולכות ברגל."מה יש לו!" צעקתי, מתיישב בזהירות על כסא, משתדל לשמור על קור רוח."הוא חולה מאוד, והוא אומר שאתה קרוב המשפחה היחיד שלו. זה נכון?""כן." אמרתי, "זה נכון, אני בא."גרי לא היה אז צלצלתי לצביקה וביקשתי שיסיע אותי כי פחדתי שאעשה תאונה בדרך. כשהגענו לבית החולים הרופא ניסה להציק לי קצת ולחקור מה בדיוק הקשר המשפחתי שלי לחולה. בדרך כלל אני בן אדם די מאופק ושומר על החוק והסדר, אבל באותו יום הייתי פקעת עצבים ובכלל לא חשבתי מה אני אומר, "אנחנו נשואים כבר עשרים שנה!" צעקתי ואיימתי להפוך עליו שולחן אם לא ייקח אותי מיד לראות את פינקי.למזלי הופיע שם עוד רופא - אחר כך נודע לי שהוא מנהל מחלקת האיידס בבית החולים - והוא פשוט אחז בזרועי, אמר לרופא של המיון שהוא יטפל בכל ובעזרת צביקה הם גררו אותי משם לחדר שבו שכב פינקי, אפור פנים ורזה בצורה מפחידה.האמת שהוא התחיל לאבד משקל עוד לפני שנסע, אבל הייתי עסוק מכדי לשים לב לזה, וכשהוא התלונן שיש לו פצע בפה שמפריע לו לאכול אמרתי לו בקוצר רוח שהוא היפוכונדר ושילך לבית מרקחת ויקנה איזה משחה או משהו ושלהבא שיפסיק למצוץ זין לכל מיני זרים בשירותים. עד היום אני מסמיק מבושה כשאני נזכר בתשובה הגועלית שנתתי לו אז.הרופא היה גלוי עד אכזריות ואמר לי מיד שפינקי נשא איידס, שהוא נדבק כנראה לא מזמן, מן הסתם לפני פחות מחצי שנה ושיש לו מזל שהוא חלה בדלקת ריאות כי אחרת, אם הוא לא היה נבדק... ולקח אותי לבדיקת דם.אין לי מושג איך הצלחתי לא להידבק מפינקי, אולי כי בתקופה שרמת הנגיף בדמו עלתה הייתי עסוק וטרוד מידי בעבודתי מכדי שיהיה לי חשק לסקס איתו, והוא מצידו היה עסוק עם הבחור שהדביק אותו?אחרי שקיבלתי את הבשורה הטובה שאני שלילי חזרתי למיטה של פינקי וסיפרתי לו שאני שלילי. הוא פקח את עיניו וגישש אחרי ידי. "תודה לאל." אמר ושוב עצם עיניים וניסה למשוך את כפו מכפי. לא הרשיתי לו, אחזתי חזק בכף ידו הלחה והתיישבתי על קצה מיטתו, "הרופא אמר שאתה תהיה בסדר שלוימל'ה, תקבל אנטיביוטיקה ובעוד כמה ימים, אחרי שתרגיש יותר טוב, נוכל לחזור הביתה."פינקי פקח שוב את עיניו והביט בי. "הביתה?" לחש בקול צרוד, "אתה מתכוון אני ואתה? ביחד?""כן, בטח, אלא מה?""אבל רוזי, הרופא אמר...""שמעתי מה הוא אמר."פינקי נאנח, משך את כף ידי אליו ונישק אותה, ובכה קצת - פעם ראשונה שראיתי אותו בוכה - אחר כך התחבקנו חזק וגם אני בכיתי מעט, ואחרי שנרגענו ביקשתי ממנו שיתקשר לתייר הבריטי ויגיד לו ללכת להיבדק."בסדר." אמר פינקי, לקח את הנייד שלי והתקשר בעוד אני יוצא מהחדר כדי לקנות לי משהו לאכול. לא שהייתי רעב, אבל העדפתי לא לשמוע את השיחה הזו. כשחזרתי אחרי חמש דקות פינקי ישב על קצה המיטה, מרפקיו שעונים על ברכיו, ראשו נתמך בידיו ובהה ברצפה כאילו חיפש שם משהו."נו, דיברת איתו?" התיישבתי לצידו."כן, תפסתי אותו בחדר האוכל. יש שם קליטה טובה.""איך הוא הגיב? מה הוא אמר?"פינקי הרים אלי את מבטו, נראה לראשונה מאז הכרתי אותו אבוד ומבולבל, "הוא ידע." אמר."ידע? ידע מה?" הבטתי בו מופתע."הוא ידע שהוא נשא. הוא יודע את זה כבר שנתיים.""אז למה... למה הוא... למה הוא לא סיפור לך? למה לא השתמשתם בקונדום? שאלת אותו את זה?"פינקי נאנח. "כן, שאלתי. הוא אמר שהוא מאוד מצטער, אבל הוא לא אוהב קונדומים.""לא אוהב קונדומים? הוא לא אוהב קונדומים?! מי כן אוהב? איזה מין תשובה זו?" צעקתי, נרגז.פינקי משך בכתפיו, "הוא אמר שמישהו סיפר לו שאם הוא הפסיבי אז זה בסדר."נאנחתי. "אני מקווה שאמרת לו שזה לא נכון.""לא הספקתי, הוא סגר." אמר פינקי, נשכב חזרה על המיטה, עצם עיניים ושילב את ידיו על חזהו."סגר?" שאלתי, "סתם סגר ודי?"פינקי פקח את עיניו "אני חושב שאחרי שחליתי וחזרתי לארץ הפסקתי לעניין אותו." אמר ביובש.לרגע הבטנו זה בזה חסרי אונים. "אקסטרה אורדינר." אמרנו פתאום שנינו ביחד, כמו לפי פקודה, ולמרבה תדהמתה של האחות שהגיעה עם מגש אוכל פרצנו בצחוק רם.
