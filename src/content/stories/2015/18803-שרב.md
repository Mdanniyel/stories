---
id: 18803
title: "שרב"
author: "דנה א."
author_id: 1999
date: "2015-04-02"
category: "אהבת נשים"
tags: ['המומלצים']
prev_chapter_id: 18323
next_chapter_id: 19054
original_url: "http://gogay.co.il/story.php?id=18803"
---

# שרב

אני מביטה בה בשקט בזמן שהיא מתניעה את הרכב."לאן אנחנו נוסעות?""לחוף כמובן."האוויר חם ועומד במקום, שרב. "איזה מהם? יש הרבה חופים את יודעת."היא יוצאת מהחניה ודוהרת על הכביש, אני עוצמת עיניים, מרגישה כמו בשנייה לפני שהמתקן בלונה פארק יורד למטה... כשהנשימה נעצרת, אבל זה עובר, למדתי להתרגל לנהיגה שלה, אני פוקחת עיניים ורואה שמיים מרהיבים מתוחים מעלינו כמו יריעת בד כתומה אדומה עם פיסות תכלת פה ושם.אני מסתכלת עליה, אוחזת בהגה, הרוח נושבת בשיערה האינסופי, מבטה על הכביש לפנינו.המבט שלי לעומת זאת, מטייל עליה. הפרופיל שלה, צווארה, הכתפיים, החזה שלה, הבטן, הירכיים, הגופייה הקצרה שלה, שמשאירה בדיוק מספיק מקום לדמיון שלי, השורט שחובק את הירכיים שלה, ממממ... כמה שהייתי רוצה להיות במקומו עכשיו."אל תסתכלי עליי ככה."אני מחייכת. "איך?""את יודעת איך."אני מניחה את היד על ירכה. "דניאלה." נימת אזהרה בקולה. היא לוחצת על הכפתור וגלגלצ מכריזים שהשעה "שבע עשרה דקות אחרי שש והכבישים פנויים." ומנגינה מוכרת מתחילה להתנגן " wann'a be your vacuum cleaner… breathing In your dust…"יש להם עיתוי מושלם למנוולים האלה בגלגלצ לטוב ולרע."Maybe I just wann'a be yours. I wann'a be yours""את יודעת למה אנשים מוכנים לתת למישהו אחר את השליטה עליהם?""את מתכוונת בסקס?""נניח.""למה?""לדעתי יש בזה משהו כל כך משחרר, להרגיש את הצורך בלהחליט מוסר ממך, להעניק אותו למישהו אחר לזמן מסוים... לתת למישהו את המושכות ולראות לאן זה ייקח אותך."מסיטה את מבטה מהכביש ומביטה בי."לוותר על השליטה, הא?"משהו נתפס בי עמוק בבטן והנשימה שלי נעצרת לרגע. היא חוזרת להביט קדימה."יש בזה משהו מסוכן, את לא חושבת? לתת למישהו אחר את הכוח להחליט בשבילך, להביא אותך למקומות שאולי לא רצית להגיע אליהם.""You call the shots babe… I just wann'a be yours" אני שותקת.בתום נסיעה של חצי שעה אנחנו מגיעות לחניה שמאחוריה נישא בית עצום בגודלו.היא מחנה ואנחנו יוצאות מהרכב. השמיים מעלינו התחלפו לכחול כהה, שאריות אדום נראות פה ושם. דמדומים."את רוצה לספר לי משהו?""פעם מישהי אמרה לי שחלומות נועדו להתגשם אז החלטתי לנסות לבדוק את העניין.הוא שלנו עד יום ראשון."זורקת לעברי צרור מפתחות שאיכשהו הצלחתי לתפוס.האורות כבויים ועשרות נרות מאירים את הסלון השקט באורם הרך. שביל נרות מוביל לדלת זכוכית גדולה הפונה לים. היא נועלת את דלת הכניסה מאחורינו."זאת הגינה? החוף של רמת השרון?"אני מזיזה את דלת הזכוכית הצידה, ריח של עץ עולה מהדק החם, אני חולצת נעליים ויורדת לחוף. מהופנטת מהסיטואציה. החול חם ורך והרוח נושבת, נושאת את כל ההבטחה שהשרב טומן בחובו."מיה...""אוהבת?" היא נעמדת מאחוריי ועוטפת אותי בחיבוק.הראש שלה מונח על כתפי והריח המתוק של השמפו שלה מדגדג לי את האף."אוהבת כל כך."היא מובילה אותי למחצלת שפרושה לא רחוק משפת המים. מספיק קרוב כדיי שרחש הגלים ימלא את האוזניים אבל במרחק בטוח מהתרטבות."זאת רצועת חוף פרטית. אין נפש חיה במרחק של קילומטרים."מביטה בי בעיניי השדה שלה. מה את מתכננת לעשות?מסירה את הגופייה והשורט ונשארת בביקיני שחור. חם לי, ולא בגלל הרוח החמה. העור השזוף שלה, היא כל-כך יפה... הכי יפה לה הביטחון שלה.מתקרבת אליי ואוחזת בצווארי, מנשקת אותי נשיקה רכה, עמוקה, התגעגעתי לרכות הזאת שלך. תופסת בשולי החולצה שלי, "תורידי."אני מסירה אותה והיא נוחתת בקול מעומעם על המחצלת. "גם המכנס."אני נשארת בחזייה ותחתון ולמרות החושך אני משלבת את ידיי ומנסה להסתתר, מרגישה לא נוח."אל. לא ממני. את כל כך יפה דני..."תופסת בידי ופוסעת לעבר המים, והם חמים ומלטפים, אנחנו נכנסות כמעט עד הכתפיים והגלים מניעים אותנו קדימה ואחורה.אני נשענת עליה, המומה מהחוויה, מהשקט, ממנה, מפוחדת קצת, אז אני שותקת, מביטה לעבר האופק הנעלם."בייבי." לוחשת לי וצמרמורת עוברת בי."כמו שרצית. טבע, חופש, בלי אנשים מסביב, בלי רעש, ים, שרב. טוב לך?"אני ממשיכה לשתוק. לכי תסבירי לה שאם היו מבקשים ממני לתאר אושר זה מה שהייתי רואה מול עיניי ושאני מפחדת לזוז, לנשום, כדי לא להרוס את הרגע. כי כל הרגעים הטובים שלי נגמרים כל כך מהר והורסים בי עוד ועד, והאושר משאיר אחריו ריקנות וכאב כל כך גדול שאני מאבדת את עצמי.ועכשיו כל כך טוב לי פה. איתה. בדיוק ככה."דנה. זה שלך, שלך ושלי, הכול בסדר, בלי לחשוב, אל תפחדי, אני כאן, תני לעצמך להרגיש."היכולת שלה להיכנס לתוך הראש שלי כמו שאף אדם מעולם לא יכול לפניה הדהימה אותי."זה מדהים. את מדהימה."היא מתרחקת קצת, מבקשת לשחות במים הנעימים.אני צפה על פני המים, מביטה בכוכבים, "You’re a sky full of stars…the way you light up the dark" ואני יודעת שהיא פה במרחב האינסופי הזה איתי, איפשהו לידי.יש משהו כל כך מזמין בשקט הזה, בתחושה של החופש שמתפשטת לאט לאט... אפשר להרגיש את המתח יורד מהכתפיים."הספיק לך?""ממממ..." שוחה אליי ומנשקת אותי נשיקה מלוחה וקצרה. הידיים שלי מחליקות על הגב שלה."בואי נצא." אנחנו יוצאות מהמים וצמרמורת עוברת בי כשהגוף מנסה להתרגל מחדש להבדלי הטמפרטורה.אנחנו נכנסות לבית ואני שמה לב לשביל נרות נוסף, שמוביל למדרגות מתכת ועץ כהה.אנחנו עולות במעלה השביל שהיא יצרה עבורנו ונכנסות לחדר שינה מדהים ביופיו.מוזיקה שקטה ורכה מתנגנת והריח המוכר והאהוב של קטורת יסמין מתפזר בחדר, העשן מסתלסל למעלה מהמתקן המרובע, אור מעומעם בוקע מהאהילים הממוקמים לצד המיטה.והשרב שנכנס מהחלון, מוסיף לחגיגה ניחוחות של פרחי אביב.ואז המקום ההוא נתפס, המקום ששמור לה, שממוקם בדיוק מתחת ללב, שמתכווץ בגללה או בשבילה. ההשפעה שלה עליי מפליאה אותי. "אני רוצה לשחק." מביטה בי, המילים נאמרות בקול השקט שלה, העדין, אבל אי אפשר לטעות בציווי שקיים שם. "ואת מלוחה... למקלחת."אין לי מילים לענות לה. אני מחפשת תשובה מתוחכמת, גלגול עיניים קטן אולי, אבל הכול נראה כל כך לא מתאים. האישה הזאת משאירה אותי ללא מילים.אני פוסעת אל תוך המקלחת ונכנסת מתחת לזרם המים החמים, הסבון האהוב עליי כבר מחכה לי שם, ריח של שקדים מתפזר באדים ותחושת הציפייה שלי גוברת.כאילו שהנשמה יודעת שמשהוא טוב כל כך עומד להגיע. אני יוצאת מהמקלחת ומייבשת את השיער ואת עצמי, מתכוננת לכבודה. אני מוציאה את הסט השחור. כמה שאני אוהבת לשחק עם תחרה... חיוך זדוני מתפשט על פניי, מרוצה מעצמו. אחד מבין השניים ששמורים רק לה, אני מרססת על עצמי כמה טיפות של אורכידיאה ויוצאת מהמקלחת.היא עומדת מול הנוף ומביטה בו, הוילון הלבן נע ברוח ואני נשבעת שאפשר כמעט לראות את הכנפיים העדינות שלה פרושות ומתנופפות ברוח גם כן.אני נעמדת מאחוריה ומנשקת את הנקודה בעורף שלה, היא שואפת אוויר ונקודות קטנות מופיעות על עורה הרך. השיער שלה לח ומריח מהשמפו האהוב עליה ואני לא היחידה שאוהבת לשחק עם תחרה מסתבר. "אני רואה שאני לא היחידה שנקייה פה.""יש להם יותר מחדר אמבטיה אחד."מחשבה חולפת בראשי. "רציתי לתת לך את הרגעים שלך עם המחשבות שלך, ואחריי שעיכלת, המחשבות הולכות ואני נשארת פה."כמובן, נעים לך בתוך הראש שלי מיה?היא דוחפת אותי בעדינות לכיוון המיטה, אני נשכבת על המצעים המתוחים שהיא כל כך אוהבת, מזהה אותם לפי תחושת הבד.אני רוצה להתחלף בתפקידים, לבחון את הגבולות שלה, אבל אני לא מסוגלת, יש משהו מכשף, מאגי כמעט באוויר הלילה הזה ושתינו יודעות טוב מאוד שאני אתן לה לעשות בי ככל העולה על רוחה. היא עולה על המיטה ומתיישבת מעליי, אני מרגישה אותה, את חום גופה, חבוקה בתחרה, השיער שלה גולש על כתפיה והיא מושיטה לי כיסוי עיניים שחור."את סומכת עליי?"אני עוצמת עיניים ופוקחת אותן כמה שניות לאחר מכן. "די." אני לוקחת את כיסוי העיניים מידה ומניחה אותו על השידה ליד."מה יש?" מביטה בי, לא מבינה למה קטעתי אותה.הכול לבן. חלל ריק בראשי, משהו חסר. אין טעם. "את לא באמת פה" לוחשת לה, הנה. אמרתי את זה בקול."דני, על מה את מדברת? הנה. תרגישי." אוחזת בידי ומניחה אותה על החזה שלה, מעל הלב. ואני יודעת שאיפשהו, במרחק קילומטרים ואפילו לא כל כך רבים ממני, הוא פועם. ויש בזה נחמה ואני מודה על כך, אבל לא מרגישה דבר."מיה, אין 'אנחנו' זה נגמר לפניי יותר מחודשיים... בחורף. כשהיה קר וחשוך וגשום ונורא. התנדפת לי עד שנעלמת, ולא אני האדם שרצית שימצא אותך למרות שחיפשתי כל כך.""דני, אני...""אני יודעת, את לא צריכה לספק הסברים, את לא חייבת לי כלום. שאלתי אותך אם את רוצה משהו יותר פשוט ורצית. ואת ראויה לפשוט ולא מסובך. האהבה שאני יכולה להציע לך לא מתאימה לך, זה בסדר... לא הסתדר לנו וזה בסדר."את מלטפת את היד שלי באצבעותייך מעוטרות הטבעות הדקיקות, הסגנון שלך ללא ספק. מדהים כמה מתוכך אני מכילה, לא מסוגלת למחוק או לא רוצה, מה שאני כן רוצה זה להרגיש את המגע שלך, אבל יודעת שאת אינך.ואני לא מצליחה לכתוב אהבה. תמיד הצלחתי, גם כשהייתי בתחתית התהום, אבל לא עוד."את יודעת מיה?""ממממ...""לפעמים אני חושבת שאני כבר לא יודעת דבר.""תסבירי.""את הענקת לי יותר אהבה בזמן כל כך קצר משידעתי במשך שנים, שנים מחיי שירדו לטמיון, ונכון, הכול התפרק לנו מאוד מהר, אבל את והאהבה שלך וכל מה שהבאת איתך, היה יקר לי כל כך. אהבתי איך שנכנסת לי לראש, שקלטת אותי מבלי מילים." אולי פשוט מאוד קל לקלוט אותי... אני רוצה להאמין שזאת לא הסיבה.אני מרשה לעצמי לקחת קצוות שיער שלך וללפף אותה בעדינות סביב אצבעי."את יודעת שאני משתמשת בשמפו שלך?" נשמע קצת לא שפוי אבל יצא שקניתי מיכל עוד כשהיינו ביחד ואיכשהו אני ממשיכה לקנות אותו. המשמעות מתנדפת לאט, הוא הופך להיות סתם שמפו. שלך."באמת?" את שואלת אותי בקול השקט שלך, הרך. ואני חושבת על הצחוק שלך ועל הבכי שלך, שניהם מכל הלב ושניהם המסו את שלי כל פעם מחדש, חודשיים לא שמעתי את הקול שלך... תכף השלישי צובר הילוך... מוזר, כאילו אני לא זוכרת איך הוא נשמע אלא איך הוא מרגיש."דנה?""כן.""איך את?""חיים, את יודעת."ובאמת חיים, עובדה. אני לא מתה. יש דופק. אני מתעוררת כל יום, הולכת לעבודה, ללימודים. אני מתקיימת. יש אנשים שמצבם יותר רע.שקט, השרב משתולל בחוץ, הריח של פריחת האביב סביבנו, סביבי."חבל לי.""מה חבל?" שנאת שזרקתי מילים לאוויר ולא המשכתי, עוד אחד מהחטאים שלי."שלא היה לנו שרב ביחד. משהו מתעורר בי בלילות של שרב." אבל אני חושבת שלא צריך להסביר לך, הגישה שלך למה שקורה אצלי בראש תמיד הייתה חופשית."בייבי?""מה?""שרדתי את החורף." גאה בעצמי. אני מתרוממת ומתיישבת עלייך ועכשיו בראש שלי את לבושה בשורט ג'ינס קצר וגופיה לבנה ארוכת שרוולים, דורשת את מידת השפיות שעוד נותרה בי.המבט שלך נעוץ בי, העיניים החכמות שלך. "מה עכשיו?" את שואלת אותי ואני נזכרת ב- Arctic Monkeys  שאיכשהו יצא שמלווים, סליחה, שליוו אותנו לאורך כל התקופה שהיינו אנחנו."It seems that once again you've had to great me with goodbye"אני לא יודעת מה עכשיו. חלל לבן וריק. לא רע לי ולא טוב לי."את יודעת, לפעמים אני מאמללת את עצמי במשחק האהוב עליי, מי זוכה באהבה שלך עכשיו, מזכירה לעצמי שאת בכלל בקטע של גברים."שקט."She's got a lot of pretty pretty boys, that she calls friends…"אולי במלון בקליפורניה אני אמצע את האושר שלי... אולי לא."די.""מה?""את נעלמת למקום הציני שלך, המגעיל. תורידי את החומות.""אני לא יכולה." שותקת."אדם ללא אמונה הוא אדם מסכן."את מביטה בי בשקט... אני יודעת. להסביר. "פעם האמנתי. באהבה, אהבה אמיתית, שנמשכת, שעוטפת, שהמהות שלה היא אושר, הליבה עשויה מאושר, האמנתי ב'ביחד', בטוב, בלתת ובלהגן. ואז, לא האמנתי בכלום. לא באהבה ולא בחיים ולא בדבר. ואז את הגעת ונזכרתי שפעם האמנתי, ועכשיו? עכשיו מיה אני לא יודעת. במה להאמין? למה? למי? נראה שבעולם שלנו כולם כל כך ארעיים, זמניים. אנשים הפכו לסחורה, רגשות, חום, שלא נדבר על סקס. הכול למסירה, למכירה ולקנייה. לכמה זמן? כל עוד זה מספק את הסחורה. כל עוד אני נהנה.תמיד רציתי להגיע למצב שלא איכפת לי..""והצלחת.""והצלחתי." אני מסכימה, מוחלט מאוד יחסית לילדה שלוקח לה שעתיים להחליט איזה סרט לראות בקולנוע.שתי מערכות יחסים שנגמרו בצורה יפה יחסית לסטנדרטים של היום, ממרומי שנות העשרים המוקדמות שלי ואני ריקה. ריקה מיה. אני לא מסוגלת לדמיין אהבה, אני לא מסוגלת לכתוב אהבה, אני לא מסוגלת לכתוב אותך נוגעת בי כי החומות שלי גבוהות מידי, כלום לא עובר דרך הקירות הרכים והמרופדים בחדר שנעלתי את עצמי בתוכו."כמו בשייט חלומות או בבית משוגעים..." מנסח עברי לידר יותר טוב ממני, הרבה יותר טוב."ואם אני אחזור?""זה לא יקרה ואין טעם לדון בזה... בהתחלה עוד השתעשעתי עם הרעיון... כל כך קיוויתי שתחזרי, שאני אהיה מספיק חשובה, נחוצה לך, שתחזרי. אבל אמרתי לך בייב, אני לא מאמינה באגדות יותר.""תסתכלי עליי." את אוחזת בפניי בשתי ידייך. "לא הייתי מושלמת. היו דברים בי שלא אהבת, לקראת הסוף התייחסתי אלייך לא כמו שמתייחסים לאדם שאוהבים, אני לא בטוחה בעצמי איך אני רוצה שהחיים שלי יראו.""נכון.""אז למה אני עדיין פה? בראש שלך, בסיפורים שלך?""בחלומות שלי?""גם שם.""אני לא יודעת, אולי בגלל מה שאת מסמלת? אין לי תשובת, אפילו לא לעצמי. אני מביטה בתמונות שלך לפעמים ומרגישה כל כך הרבה ובאותה נימה לא מרגישה דבר, לא יודעת.""מה את כן יודעת?""לנשום, ללמוד, לעבוד, לענות כשמדברים אליי, לעשות את מה שצריך, לישון, לצחוק כשאפשר, לחייך כשמצפים ממני""החיוכים שלך מזויפים.""נכון.""רק כשהייתי שולחת לך הודעות היה נמרח לך חיוך אמיתי מטופש על הפרצוף, בוהה במסך ומחייכת.""נכון. שתי נקודות לך." מרגישה שמגיעות לך זכויות יוצרים על ביטויים שהם רק שלך."את יודעת אפילו התחלתי לחבב את החברה שלך, זאת שתמיד היה לי משהו נגדה, מוזר.""לא לי."מביטה בך עם סימני שאלה בעיניים. "היא קרובה ושם ומזכירה לך אותי והיא צוחקת הרבה, והיא משוגעת כמוני אז את משליכה, חוץ מזה היא גם קצת דומה לי, אבל אני יותר יפה.""נכון."אני מביטה על הים שמעבר לחלון, "הכרת לי את המקומות הכי יפים שראיתי בארץ. את תמיד לוקחת את החברות הפוטנציאליות שלך לשם?" מגלגלת לך עיניים.את שונאת את זה. אבל זה נתפס אצלי כשלי ושלך, זה נשאר לי, אז אני נאחזת. תסלחי לי.את מסתכלת עליי בהבעה של 'את רצינית?'"שאלה מפגרת.""מוזר.""מה?""המקום בלב שלי כבר לא שלך, אבל אני לא מסוגלת לדמיין שמישהו יקבל אותו."אני יוצאת מהחדר ויורדת למטה, פוסעת החוצה לכיוון הים ומתיישבת על החול החם.השרב, הים ואני."ואני." את מתיישבת משמאלי, שוב חוף, שוב ים, ואת."את לא. אני פה לבד. מוקפת משפחה וחברים ובלבד. בדיוק כמו שהייתי בשרב האחרון לפני כמה ימים. ואני לא יודעת אם אני מחפשת 'ביחד' או מתחמקת ממנו, או מאמינה. במשהו, במישהו.""את תמיד כל כך דרמטית.""נכון."טוב לך? אני לא שואלת בקול. למרות שאני מקווה בשבילך שכן. ואיך אני אגיב ל "טוב" שלך ולמי שעושה לך את הטוב הזה? זה לא חשוב... הרי כבר אמרתי שזאת בעיה שלי, אולי אני לא אגיב בכלל, אולי ישרוף לי בפנים קצת הרבה. זה לא חשוב."לא תנשקי אותי לפרידה?""אני לא יכולה." החומות שלי גבוהות מידי, אני לא מסוגלת להרגיש את זה ולא בטוחה שאני רוצה."כי מתחוללת סערה בתוך ביתי בכלל מבלי ששמתי לב... והשברים נופלים עדיין. רק השקט בעינייך מעביר את הכאב." אז זהו. שלא."ביי מותק.""ביי."ונעלמת.רק החוף, הים ואני. אני לא יכולה, לא מסוגלת לשקר לדמויות שלי, שתמיד הענקתי להן כל מה שחסר לי וכרגע אני לא מסוגלת להעניק. לאף אחד. שום דבר. אז זה מה שיוצא לי."Believe in me. Help me believe in anything, because I, I want to be someone who believes"מתי חופש הוא חופש ומתי הוא בדידות? מה יותר מתאים מלסכם במילים של שיר? הם מתארים את ההוויה שלנו בצורה כל כך מדויקת ברוב המקרים.את יודעת? לפני כמעט שנה עמדתי מול כד עצום, מלא חול, שבתוכו היו נעוצות עשרות מקלות קטורת קטנות. תקוות ותפילות של אנשים שנישאות למעלה על העשן הרך. עמדתי במקדש מלא אדם, בארץ רחוקה אלפי קילומטרים מפה, שידעתי בה יופי ללא גבולות וחוויתי בה סבל ללא סיבה אמיתית, בדיעבד, אני יודעת את זה. זה היה לפני שהכרתי אותך בכלל.ונעצתי את המקל שלי בחול הרך ואת יודעת מה ביקשתי? לשחרר. וקיבלתי.למדתי לשחרר, שחררתי ממנה, או השתחררתי ממנה ואז שחררתי אותך, ועכשיו מרוב שהכול השתחרר אין לי כלום ביד, ויותר גרוע, בראש, בלב..."את לא יכולה לבכות עליה כשאני פה." היא אמרה לי פעם אחת כשהדמעות החצופות פשוט התחילו לזלוג מעצמן, אפילו לא הייתי עצובה באותו יום. לא אמרתי לה שזה עלייך, היא ידעה.. בכל זאת, הקילומטראז' שהיא צברה אצלי מקנה לה את המקום שלה. שנאת את זה, אני מצטערת.אני מניחה שרק על המשפט הזה אני צריכה להאמין בלא יאומן ולדעת שהבלתי אפשרי, אפשרי.אבל אני לא.לא מאמינה ולא יודעת.לקום, לתפקד, לעבוד,ללמוד,לישון.ומה יהיה?יהיה בסדר.
