---
id: 19177
title: "זמבורה רואה זין"
author: "שקוף"
author_id: 1717
date: "2015-08-06"
category: "כל ההתחלות"
tags: []
prev_chapter_id: 19170
next_chapter_id: 19181
original_url: "http://gogay.co.il/story.php?id=19177"
---

# זמבורה רואה זין

אתמול היה ליקוי חמה. ברדיו חזרו שוב ושוב על האזהרה - לא להביט בשמש בלי הגנה. להודי, הרתך של בית המלאכה היה רעיון מוצלח, נשתמש במסכות הריתוך שיש לנו בבית המלאכה.חבשנו את מסכות הריתוך שהוא שלף מהארון ויצאנו למגרש החנייה להביט בליקוי. קריאות ההתפעלות שלנו נשמעו בכל רחבי אזור התעשייה ועוד כמה חבר'ה ממפעלים סמוכים הגיעו לראות מה קורה.באו החבר'ה מהמכון לרחיצת מכוניות, ובאו העובדים מהפנצ'ריה ואיתם גם המוסכניקים מהמוסך הסמוך, ובסוף הגיע גם זמבורה, הבן של בעל הבית של הנגרייה.זמבורה הוא בחור מגודל, מעין ג'אמוס אנושי גבוה, רחב, מתולתל, ובעל חיוך של ילד למרות שהוא קרוב יותר לארבעים מאשר לשלושים.אביו, בעל הנגרייה הוא ערבי נוצרי ובעל מלאכה מעולה ששמו יצא לתהילה בכל רחבי הצפון. מכל שאר צאצאיו של בעל הנגרייה רק זמבורה - זה כינויו בפי כל, לא שמו האמיתי כמובן – מתגורר עם הוריו ועובד עם אביו בנגרייה.בשנה שעברה נעלם זמבורה מהשטח ויותר לא קפץ אלינו לשתות קפה ולשאול מה נשמע. ההודי שמתמצא תמיד בכל הרכילות סיפר שהוא נסע לאמריקה."ככה סתם, נסע?" התפלאתי, "לקח את האישה והילדים ונסע?""איזה אישה וילדים." צחק ההודי, "הוא רווק.""באמת?, הופתעתי, "איך רווק? אבל הוא כבר בטח בן שלושים ומשהו?""כמעט ארבעים." תיקן ההודי, "אבל רווק."שנינו הסתכלנו זה על זה בהשתוממות וההודי משך בכתפיו והעיר שיש כאלו שהם בררנים, או ביישנים, ואולי הוא יחזור עם אישה אמריקאית."או שלא, יש כאלו שלא אוהבים נשים." העזתי לנחש."מי? זמבורה?" צחק ההודי שהוא למרות גילו (כמעט חמישים) חובב נשים מושבע, "לא יכול להיות, תראה איזה גבר הוא, איזה גדול וחזק, וחוץ מזה ראיתי כשנשארתי פעם לעבוד בלילה שהוא הביא מישהי למשרד של אבא שלו אחרי שעות העבודה.""איך היא נראתה?" הסתקרנתי."לא יודע." משך ההודי בכתפיו, "ראיתי אור וראיתי שני אנשים בחדר הקטן, איפה שהספה. הוא בטח הביא לשם מישהי כי הוא גר אצל ההורים ולא נעים לו מהם." לפני כמה חודשים זמבורה חזר. ההודי סיפר שאבא שלו נסע במיוחד לאמריקה כדי להחזיר אותו הביתה, כי זמבורה לא רצה לחזור לארץ."ראית עם איזה עיניים הוא חזר?" התפעל, מסמן עיגולים מסביב לעיניו, "כאלו נפוחות! ועם שחור בשקיות שמתחת לעיניים. בטח בילה כל הזמן במקום לישון."כמובן שהוא חש מיד לנגרייה לשמוע סיפורים וחוויות על הבחורות באמריקה, וחזר עם סיפור מוזר ביותר."זמבורה סיפר לי," אמר ההודי והצית לעצמו סיגריה, "שבאמריקה הוא היה באיזה באר עם דלפק ארוך מפה ועד הודעה חדשה, והמון בחורות יפות, ומוזיקה והכל. מפה לשם הוא פגש שם אחת, נורא נורא יפה שנדלקה עליו, והוא עליה. הוציא עליה ימבה כסף, רקד אתה כל הערב, ובסוף הם חזרו למלון שלו והלכו למיטה.נענעתי בראשי בכובד ראש כמאשר - בחורה יפה מאוד, נדלקה עליו והוא עליה, רקדו כל הערב, הוציא עליה ימבה כסף, לאן ילכו בסוף אם לא למיטה?"נו ו..." העזתי להחיש את מהלך הסיפור."זמבורה כיבה את האור בחדר והשאיר רק אור קטן בשירותים, נישק אותה, חיבק, הרגיש בחורה סקסית, יפה מאוד, עם בגדים של בחורה, שערות של בחורה, ריח של בחורה ו..."נו ו..." התחלתי לאבד את הסבלנות."זין.""מה זין?" השתוממתי."היה לה זין מתחת לשמלה הסקסית." גילה לי ההודי בפרצוף קודר, ורק אז נזכרשלא בירר אצל זמבורה אם השדיים שלה היו אמיתיים או לא. "הם בטח היו מסיליקון." החליט לבסוף."נו, ואיך זה נגמר?""מה זאת אומרת איך? זמבורה הרביץ לו מכות וזרק אותו מהחדר." סיפר ההודי, "מה עוד הוא היה יכול לעשות?""בטח, רק מכות," אישרתי, "ומיד אחרי המכות לזרוק מכל המדרגות." אחרי שכולם הביטו על הליקוי דרך מסכות הריתוך והתפעלו הגיע פתאום הבוס והתחיל לצעוק שהזכוכית הזו לא כהה מספיק, ושזה מסוכן נורא, ומה כולנו עושים בחוץ כשיש לנו כל כך הרבה עבודה בפנים?חזרנו לבית המלאכה, ואז זמבורה הופיע פתאום עם מסכה שמישהו שכח על המדרגות, הגיש אותה להודי, אמר תודה, וחייך חיוך של ילד שנראה מוזר אצל  ג'אמוס גדול כמוהו והלך."מה, הוא עוד לא התחתן?" שאלתי את ההודי."לא, עוד לא. הוא עדיין חי אצל ההורים." סיפר ההודי, "אבל בערב, כשאני קופץ לבקר את הורי, אני עובר ליד הנגרייה ורואה לפעמים את הג'יפ שלו בחנייה, ולפעמים יש אפילו אור בחדר הקטן איפה שהספה. זמבורה בטח מביא לשם בחורות כי לא נעים לו מההורים."מעניין אם גם להן יש זין? תהיתי לעצמי בשקט, והבטתי בהודי שנעשה פתאום עסוק מאוד בסידור מסכות הריתוך, ולא החזיר לי מבט.
