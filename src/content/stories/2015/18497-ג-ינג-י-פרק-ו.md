---
id: 18497
title: "ג'ינג'י - פרק ו'"
author: "אפיקורס"
author_id: 1453
date: "2015-01-01"
category: "אהבת גברים"
tags: ['החיים בוורוד']
prev_chapter_id: 18496
next_chapter_id: 18498
original_url: "http://gogay.co.il/story.php?id=18497"
---

# ג'ינג'י - פרק ו'

"כדי להפעיל בהצלחה פיצוציה מנצחת צריך להקפיד על שלושה דברים, מיקום טוב, מלאי מגוון ושירות איכותי." הכריז מועלם כשהתכנסנו שוב לישיבת צוות."מה זאת אומרת שירות איכותי?" שאל גיא ופיהק. הילד המסכן היה עייף נורא כי בחודש האחרון הוא לקח על עצמו חלק מהמשמרות שלי כדי שאוכל להתפנות ללימודים."זה אומר שהפיצוציה תהיה פתוחה לאורך כל היממה, ושהמוכר יהיה יעיל ופעיל ולא יגרור רגלים ויפהק לקליינט בפרצוף, אלא יחייך ויזוז מהר כשמבקשים ממנו להביא דברים." אמר מועלם בחומרה והביט במבט זועף בגיא."זה לא הוגן מועלם." מחיתי וקמתי, מניח יד על כתפו של גיא כדי להבהיר שלכל מי שינסה להציק לו יהיה עסק גם איתי. "אנחנו נקרעים כדי שהפיצוציה תהיה פתוחה רצוף וכול הקליינטים יקבלו שירות איכותי, אבל יש לנו עוד דברים לעשות בחיים חוץ מאשר למכור סיגריות ובירות, כולנו עושים משמרות ממש ארוכות ואמיר שהבטיח לעזור בשעות הלחוצות לא מפסיק להבריז לנו בזמן האחרון.""אני לא בא בטענות לאף אחד ג'ינג'י." נחפז מועלם לסגת ולהרגיע, "אני יודע שאתם עושים מעל ומעבר, אבל אי אפשר להפעיל מקום סביב השעון רק עם ארבע איש.""בעיקר אם אתה מתעקש שבלילות נעבוד בזוגות." אמר סמי בקול עצוב."אני לא מתעקש על כלום, אני הראשון שמסכים שלא צריך שני מוכרים תמיד, אבל יש לילות ושעות שבן אדם אחד לא מספיק, ואם אנשים לא יקבלו שירות זריז הם ילכו למקום אחר, ולא חסרים מתחרים, אתם יודעים שיותר מחצי מהפיצוציות בארץ נמצאות באזור תל אביב? אם אנחנו רוצים שהלקוחות יחזרו שוב אנחנו צריכים להיות יעילים ומוצלחים יותר מהמתחרים, אחרת נתחיל להפסיד כסף.""להפסיד? אל תגזים." מחיתי, "יש לנו מיקום מצוין, אין בכלל רגעים מתים ועם המחירים שהבעל בית גובה אין מצב שהמקום הזה יפסיד.""שלא לדבר על המשכורות המצ'וקמקות שהגוזלן הזה משלם לנו." קיבלתי תמיכה לא צפויה מצד סמי שמטבעו שנא ויכוחים וניסה תמיד להרגיע את הרוחות.הוא צדק, המשכורות שלנו היו עלובות. "לפחות אתה לא צריך לשלם שכר דירה ולממן לימודים." הטחתי בכעס. זה לא היה לעניין כי סמי בטח לא היה אשם במשכורות שלנו, ולא היה טעם להתעצבן, בטח שלא עליו, אבל הייתי לחוץ כי התאריך של המבחן נראה כבר באופק וכמה שלמדתי יותר הרגשתי שאני יודע פחות."אל תהיה גועלי ג'ינג'י, סמי לא משלם שכר דירה ולימודים אבל יש לך מושג כמה עולה ויאגרה?" התערב קול לא מוכר בשיחה, ובחור צעיר, שחום וגמיש, פסע פנימה וחייך אל כולנו חיוך חצוף. "שלום דוד משה, שלום סמי." אמר ונישק את לחיו של מועלם שלא נראה מופתע במיוחד מהופעתו."אל תהיה סוציומאט נאור." אמר והחזיר לנער נשיקה, "סמי לא צריך ויאגרה, וגם אני לא.""נכון, אבל אם נצטרך ניקח, זו לא בושה." הצטחק סמי ונישק את לחיו השנייה, והוסיף גם ליטוף על תלתלי הכבשה השחורים והצפופים שלו."תכירו בבקשה את נאור." הצהיר מועלם, "נאור בא מטבריה כדי להתחיל לעבוד איתנו, אנחנו סוג של קרובי משפחה."  "יש לך משפחה בטבריה?" שאלתי, סוקר בעניין רב את הרכש החדש שלא דמה במאומה למועלם. לא מצאתי שום דמיון משפחתי בין תווי פניו החינניים וגזרתו הדקה לפניו הכבדים וגופו הרחב של מועלם.עורו היה כהה יותר מזה של הבוס שלנו, ועיניו הגדולות, השחורות, ממוסגרות בריסים כהים וצפופים בחנו את כולנו בסקרנות, מתעכבות בקפידה מעצבנת על פניו היפים של גיא. הייתי צריך כבר להתרגל לזה שכולם, נשים וגברים כאחד, הביטו בתשומת לב בגיא הבהיר והיפה שלי, אבל לא הצלחתי.המבטים הממושכים שנשלחו לעברו הרגיזו אותי כל פעם מחדש למרות שגיא אף פעם לא עודד תשומת לב מהסוג הזה, ותמיד הצהיר בפני כל מי שרצה לדעת שיש לו חבר שהוא אוהב מאוד והוא מתנגד ליחסים פתוחים. את רוב הנשים, וגם חלק מהבנים, זה הרתיע, אבל תמיד היו כאלו שראו בנאמנות שלו אתגר, וניסו לשכנע אותו שמה שאני לא אדע לא יזיק לי.לא יודע למה לקחתי ללב את כל הטיפוסים האלה, ולמה עצבן אותי לראות את האינדיאני הטברייני הצעיר הזה מעביר עיניים בוחנות ואומדות על החבר הפרטי שלי? הרי ידעתי שזה מה שיקרה אם אני ארשה לזין שלי להוביל אותי ואתפתה לעיניים הכחולות של הילדון הזה שהצליח לביית אותי בקלות כה רבה.בזמן שגיא עזר לנאור לסחוב את שתי המזוודות הענקיות שלו לחדר הקטן שהיה פעם שלי, טרח מועלם להסביר לנו איך זה שיש לו במשפחה מין כושי כזה, ועוד מטבריה."כשסבא שלי עלה לארץ ממרוקו לפני חמישים שנה." סיפר לנו מועלם, מתרווח בהנאה על כורסתו, מפקיר את כתפיו לאצבעותיו הזריזות של סמי שעיסה אותן במסירות, "הוא היה רק בן שמונה עשרה, וכמו כל הבחורים בגיל הזה הוא היה תמים ומתלהב, ומאחר והוא הגיע לארץ בלי הורים שישגיחו עליו הוא הכניס להריון בחורה תימנייה אחת, יפה וחצופה, שדרשה ממנו להעמיד מיד חופה. סבא המסכן היה מאוהב וחרמן והסכים, ועד שההורים שלו הגיעו ממרוקו הם מצאו אותו כבר נשוי ואב לבת. הם כעסו שהילד התחתן בלעדיהם, חשבו שהכול באשמת התימנייה ולא הסתירו את זה. מהרגע הראשון היו סכסוכים ומריבות, ובוקר אחד הם קמו וגילו שהתימנייה והילדה נעלמו. סבא וההורים שלו בדקו, חקרו ושאלו, וגילו שהתימנייה ברחה בלילה לטבריה והיא גרה שם אצל טברייני אחד שהסכים לקחת אותה עם הילדה. היה סקנדל גדול ובושה נוראית, אבל פעם אנשים לא התגרשו כל כך מהר כמו היום, וסבא היה מוכן למחול על כבודו ולקחת אותה חזרה, אבל היא סירבה, רצתה רק את הטברייני שלה ודרשה מסבא גט. סבא חזר מטבריה מבויש ועצוב ועבר לגור עם הוריו. לקח להם חמש שנים עד שהצליחו לשכנע אותו לשכוח אותה ולהתחתן עם בחורה אחרת, צנועה וביישנית, מרוקאית כמותם. כל האנשים מהדור של הורי הכירו את הסיפור על אשתו הראשונה של סבא, אבל פעם אנשים ידעו לשתוק ולא ריכלו כל כך הרבה כמו היום, בטח לא ליד הילדים, וככה נודע לנו על אשתו התימנייה של סבא רק אחרי שהוא נפטר. הבת שלו, שהוא לא פגש מאז שהייתה תינוקת, באה ללוויה וסיפרה לנו בשבעה את כל הסיפור. סבתא שלי, אשתו השנייה של סבא, שהייתה אישה עדינה, עם לב חם ובשלנית מצוינת אירחה את הבת של בעלה במשך כל השבעה, סיפרה לה כל מה שהיא רצתה לדעת על אבא שלה, והן התיידדו. אחר כך היא חזרה לטבריה, לבעלה ולילדים, ומאז היא והמשפחה שלה בקשר עם המשפחה שלי. היא התחתנה דווקא עם רומני אחד, וכל הילדים שלהם יצאו בסדר, מלומדים וחרוצים כמו אבא שלהם, ורק נאור, בן הזקונים שנולד כשהיא כבר הייתה סבתא בעצמה, יצא דומה לסבתא שלו, אינדיאני חוצפן שאוהב גברים בלי בושה."שמעתי את גיא ונאור צוחקים מהסיפא של סיפורו של מועלם, ואז הרדיו התחיל לשדר את החדשות של שעה שמונה בבוקר, אות לכך שהישיבה נגמרה וצריך לחזור לעבודה. גיא ירד עם נאור לפיצוציה, ואני הלכתי לישון קצת לפני שאתחיל לחרוש שוב על הספרים. "נו, איך הוא?" שאלתי את גיא כשהוא חזר אחרי הצהרים מהעבודה, שואל את עצמי איך זה שהוא שמח כל כך. בדרך כלל הוא היה נורא עייף בימי שישי שמשום מה היו תמיד לחוצים אצלנו."נאור הוא אחלה בן אדם." התלהב גיא, "חרוץ וזריז, תמיד צוחק, מספר בדיחות, אחלה בן אדם, אמיר כל כך נדלק עליו עד שהסכים לעשות משמרת לילה למרות שהיום יום שישי.""וואלה?" התרשמתי, "באמת? אז נאור יעבוד גם הלילה?""כן, הוא הסכים בכיף. נראה לי שהוא ממש נהנה להיות בפיצוציה, והוא ממש טוב בקטע הזה של מכירה, איכשהו הוא מצליח לשכנע אנשים לקנות יותר ממה שהם התכוונו, איך היה השיעור היום? כמה קיבלת בבוחן באנגלית?""מה זה משנה כמה? העיקר שעברתי." החמצתי פנים, לא כי נכשלתי אלא כי למדתי המון, ובסוף הוצאתי רק שבע, שזה לא ממש ציון מזהיר, אם כי יחסית לציונים שהיו לי בתיכון זה ממש בסדר."עברת? איזה יופי." חייך אלי בעידוד גיא החמוד ולא התעקש לדעת כמה בדיוק קיבלתי. הוא כמובן עשה חמש יחידות באנגלית ובכל זאת הוציא בקלי קלות מאיות באנגלית."גזה בא בזמן למלא את האוטומט של הקולות?" חקרתי."כן, הוא הגיע בדיוק בזמן, והפעם לשם שינוי הוא לא התרגז, ואפילו חייך.""מי? גזה גזהשווילי, הגרוזיני העצבן חייך? לא יכול להיות.""עובדה, שלחתי את נאור לעזור לו והוא יצא משם עם חיוך על הפנים, ואפילו עשה לי שלום עם היד לפני שהסתלק.""לא יאמן כי יסופר, ממש ימות המשיח.""לגמרי." צחק גיא שתוך כדי שיחה איתי הלך והתערטל מבגדיו, ועכשיו ניצב לפני ערום לגמרי, וביקש שאכנס להתקלח איתו.התפשטתי ונכנסתי איתו ברצון למקלחת, ובעוד אני מסבן את גבו, הוא נשען עלי, שלח ידיים לאחור וסיבן את בטני, וגם למטה מזה, ותוך כדי סיבון סיפר לי על הרעיון של נאור להוסיף כמה שולחנות לפיצוציה כדי שאנשים יוכלו לשתות ולאכול במקום, ושאל מה דעתי."זה בחיים לא ילך, אין מצב." חיוויתי את דעתי, "מועלם לא יסכים, וגם אם הוא יסכים הקיוסק ממול ילשין עלינו לעירייה, וחוץ מזה מה נעשה כשיהיה ממש חם בקיץ, ושירד גשם בחורף?""זהו, שלא צריך לשים אותם על המדרכה בחוץ, אפשר לספח לפיצוציה את הפיצרייה שנסגרה, ואולי אפילו להכין עוגות ועוגיות בתנור שהם השאירו, ואפשר לשים סוכך בשביל מי שרוצה לשבת בחוץ ולסדר אחלה בית קפה, לנאור יש אפילו שם בשבילו.""שם, איזה שם?""ורוד.""מה ורוד?""הבית קפה, זאת אומרת, השם שלו.""ורוד? איזה מין שם זה לבית קפה? ורוד זה צבע, זה לא יכול להיות שם של מקום.""למה לא? יש חוק כזה? הנה, בבית חולים רמב"ם בחיפה יש קניון שנקרא סגול, אז למה שבפיצוצית הכיכר בתל אביב לא יהיה בית קפה בשם ורוד?"
