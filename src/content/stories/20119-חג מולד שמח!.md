---
id: 20119
title: "חג מולד שמח!"
author: "נער מקליד"
author_id: 2038
date: "2016-12-29"
category: "אהבת גברים"
tags: ['סיפור מתח']
prev_chapter_id: 20069
next_chapter_id: 20142
original_url: "http://gogay.co.il/story.php?id=20119"
---

# חג מולד שמח!

החושך התחיל לרדת.
 פתיתי שלג בוהקים החלו לרדת ולהצטבר על מדרכות ניו יורק השקטה. 
 ערב חג המולד, הרחובות די ריקים ומפה לשם עוד נראים אנשים צועדים ובידיהם אוחזים מתנות חג לילדיהם המחכים בקוצר רוח.
 משב רוח קר ליווה את הצועדים ואלה מיהרו לביתם. 
 משפחת ג'ונס הייתה מוכנה, הבית היה מסודר ועץ החג המפואר עמד במרכז החלון.
 הם חיכו לשובו של אביהם מעבודתו ובינתיים ישבו וציירו ציורי חג מולד לעצמם.
 היה קר, מאוד קר, אך בבית המשפחה שררה חמימות נפלאה, תנור העצים הגדול ביצע כהלכה את עבודתו. רעשים נשמעו מכיוון הדלת ודמות גדולה פתחה אותה.
 היה זה ג'ק אבי המשפחה. 
 כריס בעלו חייך אליו וצעד לקבלו מכיוון המטבח, הוא חיבק אותו חזק ואיחלו לו חג שמח. 
 בשעה שג'ק הסתיר את המתנות כריס חיפה עליו והעסיק את הילדים בטעימות מסדרת הבישולים החגיגיים לחג. עוגות שוקולד ומקצפים שונים ועוד סוגי ממתקים נראו בכל רחבי המטבח, כריס היה ידוע בכל האזור בתור בשלן וקונדיטור מעולה. 
 ילדיו הגיעו למטבח והוא חילק את אחת העוגות לפרוסות ונתן לכל אחד מהם. 
 "אבא זה ממש טעים!" אמר שון ודחף לפיו את שאריות העוגה שנותרו בידו. כריס חייך אליו וחזר אל ערימת הסירים שעמדה בכיור שאיים להתפוצץ בכל רגע מהעומס הרב. 
 "חג שמח!" ג'ק נכנס לסלון בהתלהבות וחייך אל ילדיו שקפצו עליו וחיבקוהו בשמחה.
 "איזה עץ יפה! מי עזר לקשט אותו?" שאל בסקרנות. 
 "אני וקייסי!" אמר שון בהתלהבות והצביע על ראש העץ, "עליתי עד לשם."
 "וואו!" אמר ג'ק בהתפעלות והדביק לו נשיקה על המצח.
 משפחת ג'ונס הייתה משפחה רגילה, חייה לה יום יום את חייה בשקט בלי הפתעות מיוחדות. ילדי המשפחה – קייסי, שון וטד היו ילדים רגילים, שובבים ומלאי שמחת חיים.
 קייסי בת האחת עשרה התנהגה כמו אימא קטנה כלפי טד, אחיה בן השלוש, ואילו שון בן השמונה היה ילדותי לגילו ולפעמים תהו ההורים אם טד באמת יותר צעיר משון, אך ראו את בחיוב את שמחת החיים שלו ואישרו אותה.
 ברק חזק האיר את ביתם ומיד נשמע הרעם שהקפיץ את טד הקטן שמיד רץ לעבר אביו ונצמד לרגלו. "זה בסדר טדי." אמר לו ג'ק והרימו על כתפיו. 
 "כריס אתה מוכן? נוכל להתחיל?" צעק ג'ק. 
 דממה. 
 "כריס!" צעק ג'ק בשנית אך לא קיבל תשובה.
 הוא הניח את טד על השטיח, הגיש לו כמה משחקים שיוכל להעסיק את עצמו והלך לעבר המטבח. רעם חזק נשמע והרעיד את נשמתו של ג'ק, צמרמורת חלפה בגופו והוא החל לחשוש שקרה משהו לכריס, הוא נכנס למטבח ודמם.
 כריס לא היה שם.
 הוא רץ אל החדרים של ילדיו ועבר חדר אחרי חדר לבדוק אם כריס נמצא שם, אך לא מצאו בשום חדר. הוא התנשף קלות ומרוב לחץ החלה זיעה מצטברת על מצחו, הוא עלה בזריזות לקומה השנייה וצעק שוב, "כריס!" ג'ק הגיע לחדר האחרון וגם שם הוא לא היה.
 ג'ק התחיל לפחד, הוא נכנס לאמבטיה, התיישב על האסלה ונעל את הדלת, "מה אני עושה? מה אני עושה? איפה כריס איפה הוא?
 הוא ידע שכריס אף פעם לא יצא מהבית בלי להודיע לו, במיוחד אחרי שהזהיר אותו על חבורת רוצחים שמסתובבת חופשיה באזור מגוריהם.
 ג'ק נשך את לשונו בעצבים ודם התחיל להשפריץ מפיו, הוא לא ייחס לזה חשיבות ורץ למטה לבדוק אם הדלת נעולה, הוא קיווה שהיא תהייה נעולה אך ברגע שנגע בידית היא נפתחה בקלות ללא כל מאמץ.
 ג'ק הצטמרר, עלה לחדרם והתיישב על המיטה אובד עצות. מרוב לחץ הרגיש צורך חזק להתפנות והלך מיואש אל השירותים, הוא פתח את הדלת באדישות, התקדם לעבר האסלה,
 הבחין בשלולית הדם שהשאיר, תלש בעצבנות נייר וניקה אותה. אחרי שגמר להתפנות שטף את ידיו ועמד לצאת, אך משהו תפס את עיניו - שלולית קטנה של דם נוצרה במקום שבו ניגב קודם לכן, הוא נבהל מעט, הרים את מבטו אל תקרת החדר וקפא. מבטו נשאר תקוע, הוא הרגיש איך כל גופו רועד אך לא הצליח לזוז. 
 כריס היה קשור לתקרת האמבטיה כשראשו שמוט וחתכים מדממים לאורך כל גופו.
 "לאאאאאאאאאאאאאאאאאאאאאאאא!" צעק ג'ק והתמוטט על שלולית הדם.
