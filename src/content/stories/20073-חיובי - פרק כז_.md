---
id: 20073
title: "חיובי - פרק כז'"
author: "אודיגו"
author_id: 1734
date: "2016-11-21"
category: "אהבת גברים"
tags: ['אהבה וזוגיות']
prev_chapter_id: 20072
next_chapter_id: 20074
original_url: "http://gogay.co.il/story.php?id=20073"
---

# חיובי - פרק כז'

חזרתי עייף הביתה. בימי שישי בצהרים אני תמיד נעשה עייף מאוד, ומת להתכרבל במיטה. נוני אמר עוד בבוקר שהוא יהיה כנראה אצל הוריו הערב ויחזור רק בשבת, והאמת שקסם לי הרעיון של בילוי חצי יום לבד, רק עם עצמי.במוסף של סוף השבוע סיפרו כל מיני מפורסמים על השריטות הקטנות שלהם וזו השריטה שלי - אני אוהב להיות לבד פה ושם. לא תמיד, ולא כל הזמן, אבל אני זקוק למנת השקט והבדידות שלי וסובל אם אני צריך להיות כל הזמן עם בני אדם, גם אם אני אוהב אותם. הלכתי לישון עם שירים יפים בעברית והתעוררתי מזיע מחלום מפחיד ששכחתי. התקלחתי, מתענג מאוד על המים החמים, ואז הדלת נפתחה פתאום והוא הופיע. החליט בכל זאת לחזור הביתה, ואפילו נעלב קצת כשלא הראיתי התלהבות גדולה במיוחד. דיברנו קצת, והוא אכל מעט פיצה, והתפלא למראה הקולה. הסכמנו שאולי כדאי שנמתין עוד כמה חודשים לפני שנשיג חתול חדש, ואז הוא הלך לאורון לקשקש קצת עם החבר`ה על התכניות לסילבסטר.התכנית שלי נשארה אותה תכנית כמו בשנה שעברה - לא לעשות שום דבר מיוחד כי זה לא חג בשבילי. עוד הערה למי שלא מבין מה קשור הספר של ג`ימס ג`ונס "מעתה ועד עולם" שכולם זוכרים בו את הקטע מהסרט שעשו לפי הספר – קטע הסקס על שפת הים. אולי אצל סטרייטים זה מלהיב, אבל אני מצאתי את התערובת של חול ומי מלח ממש לא נעימה. קראתי את הספר - שני כרכים שמנים מאוד שגמעתי בהתלהבות תוך פחות משלושה ימים למרות הפרצוף החמוץ של הספרנית שבקושי הסכימה לתת לי אותו - כשהייתי בן שלוש עשרה ומשהו. הסיפור מצא חן בעיני מאוד, ואהבתי את הגיבור שהלך ראש בראש נגד כל המערכת הצבאית עד שהוא הגיע לקטע על העקומים. מיד הבנתי שהסופר התכוון לגברים שמשלמים כסף על קשר מיני עם חיילים צעירים. האנגלית שלי הייתה די חלשה אז ולא הבנתי למה המתרגם כינה אותם עקומים. כעסתי על הסופר שהציג אותם כטיפוסים בזויים שמצווה לשדוד ולרמות אותם. למרות שהסיפור לא נכתב בגוף ראשון ידעתי שהסופר מדבר בעצם על עצמו ועל החוויות שלו בצעירותו. עד אז הייתי לגמרי בעדו, הערצתי את העקשנות שלו ואת אומץ ליבו, והצורה שבה הוא כתב על העקומים הללו גרמה לי להרגיש נבגד.כשבסופו של הסיפור הגיבור מת אמרתי לעצמי בשקט בלב שזה היה העונש שלו על ההתנהגות שלו עם העקומים, ולמרות שלא הכל הבנתי ידעתי בביטחון גמור שגם אני כזה.כמה שעות אחרי השיחה הראשונה, הרעה והכועסת, הוא שוב התקשר, והפעם דיבר יפה ובסבלנות ונשמע כרגיל, אבל אני שכבר נכוויתי ברותחין נזהרתי בכל זאת, ודיווחתי לו בקול יבש שאכלתי את הכריך שהשארתי בצהרים, ושלקחתי את כל התרופות, והתקשרתי למשרד ההוא וביררתי, והורדתי כביסה וקיפלתי, וקניתי לחם וגם את המדרגות טאטאתי. "יופי חמוד." הוא אמר, "אתה נהדר. תרשום לי את השם של התרופה נגד אלרגיה ואני אקנה לך אותה מחר בבוקר.""יופי, אני באמת צריך אותה." אמרתי, מעמיד פנים שאני נשמע ככה כי שוב נתקפתי באלרגיה בגלל הצמח הזה שפורח בדיוק עכשיו, לא מרשה אפילו לעצמי לדעת שאני כובש דמעות עלבון וכעס בגלל השיחה הראשונה שבה הוא צעק עלי, ונזף, והאשים למה לא הורדתי כביסה? ולמה שכחתי להתקשר ולברר? ולמה הוא עושה הכל ואני לא עושה כלום? וצעק שהוא לא משרת שלי ושהוא בחיים לא יעשה לי יותר סנדוויצ`ים לעבודה אם אני משאיר אותם בשקית. אל הסיבה שלא אכלתי את הכריך המושקע שהוא הכין לי (איציק הביא עוגות לכבוד יום הולדתו ולא יכולתי לאכול גם כריך) לא התייחס כלל, רק צעק והתעצבן ושפך את חמתו על המחשב, ועל הכתיבה שלי, ועל האנשים שאני מתכתב אתם במקום לשים לב אליו ולבית שאני חי בו.ומפני שלא דיברנו על השיחה הראשונה לא יכולנו להמשיך ולדבר גם על הסיבה האמיתית לכעס שלו – העיסוי שעשה לי ניצן אחרי שחזרנו מהריצה אתמול בערב.התלוננתי שכואבת לי היד והכתף הימניים בגלל הכתיבה הממושכת, וניצן אמר שגם אימא שלו סובלת מאותה תופעה והתנדב לעשות לי עיסוי. הייתי עם חולצה ושנינו ישבנו, והכל היה מהוגן מאוד לדעתי, אבל הוא נכנס, אמר סליחה בקול כפורי ויצא מיד, כאילו תפס אותנו באמצע.ניצן הסמיק וברח. מאז הפאדיחה עם הקונדום שהוא לקח מהחבילה הסודית שנוני שמר במגירה במטבח, והמהומה שנוני עשה לי בגלל הקונדום הנעלם  - בכלל לא ידעתי שיש שם עוד חבילת קונדומים ("בטח כי אתה מרחף כל הזמן ולא שם לב מה קורה אצלך בבית." התיז ברשעות כשניסיתי להבין על מה הוא מדבר) - ניצן משתדל להתרחק מנוני ת"ק על ת"ק פרסה ולא יכול להביט בי בלי להסמיק ולגמגם."הוא בטח אונן עם הקונדום הזה וחשב עליך." אמר נוני כשנזפתי בו על יחסו הקשה אל הנער."הוא רק ילד." אמרתי, "אל תהיה רע כזה כלפיו.""איזה ילד?" רשף נוני בבוז. "הוא שוקל איזה מאה ק"ג. גם כן ילד?"נכון שניצן מלא מעט ועובד קשה על עצמו כדי להתחטב, אבל מאה ק"ג זה באמת מוגזם. "תודה שנדלקת על השמן הזה." הדף אותי כשניסיתי לפייס אותו."אל תדבר שטויות, הוא אפילו לא בן שמונה עשרה.""הוא מעל גיל ההסכמה והוא לא מסתכל עליך כמו ילד." התעקש נוני לסלק את ידי."נו, די נוני. אתה הולך להתעצבן על כל מי שמסתכל עלי?" איבדתי את סבלנותי ואחזתי בכוח את פרקי ידיו מעל ראשו, נשכב עליו ומועך אותו תחתי."כן." התריס כנגדי, "זה מה שאני הולך לעשות. יש לך בעיה עם זה?"במקום להמשיך בוויכוח המטופש הזה חסמתי את פיו בפי, ומשם הכל הלך למישרין בלי הפרעה נוספת, אבל למחרת באה השיחה הגועלית ההיא, ואחר כך הסתובבתי כועס ונעלב, מתגעגע לימים שהייתי לבדי, מזיין אלמונים בגן וחוזר לישון לבד, בלי אף בן זוג שיציק לי, וישים לי מלכודות, ותמיד יכנס לחדר ברגע הכי פחות מתאים.הוא שוכב על המיטה, מזפזפ בקוצר רוח, נאנח, זז ממקום למקום, מתהפך, נאנח, גונח, פותח וסוגר ספרים, מדפדף בעיתונים. חסר מנוחה בצורה רעשנית שאי אפשר להחמיץ. "נו מה?" אני גוער בחוסר סבלנות, כאילו שאני לא יודע.הוא טופח בידו על המיטה, מזמין אותי לבוא לשכב לצידו. עיניו כהות מחרדה, הוא מודאג ואצלי בבטן משהו עצבני מתעוות וצובט – לחץ.נשכב לצידו. הוא מניח ראש על חזי, מלטף חזה, בטן, מתחיל לרדת למטה. אני תופס את ידו, עוצר אותו. הוא נאנח מתסכול. "זה לא הוגן להשתמש במין כדי להעניש אותי." הוא אומר בעצב."אני לא מעניש אותך אמנון. אני פשוט לא יכול.""אני יודע למה אתה כועס עלי." הוא ממשיך כאילו לא דיברתי, "זה בגלל שלא חיכיתי לך עד שתבוא להיפרד ממיצי, נכון?""לא הייתי בא בין כה וכה.""פחדתי שתראה אותו, ידעתי שתכף תחשוב שגם אתה תגמור ככה. הרופא אמר שיש לו דלקת ריאות, שהוא טובע בנוזל שנמצא בריאות שלו." הוא מתייפח, נצמד אלי, מבקש נחמה דווקא בגוף שלי."אני מבטיח לך שאני לא אגמור כמו החתול." אני אומר בנחישות.הוא מרים אלי את מבטו - כמה יפות עיניו, כמה ארוכים ריסיו הלחים. "בטח שלא יורי, בעוד כמה שנים ימציאו תרופה וכל הסיוט הזה עם התרופות והקונדומים ייגמר, נכון?""כן, נכון. בסוף ימציאו תרופה, אני רק מקווה שאני אגיע ליום הזה בחתיכה אחת.""בטח שכן, אל תדבר שטויות." הוא נחרד, נשכב עלי, מניח ראש על כתפי, מחכך את אברו הקשה תמיד בבטני.אני עושה חישוב זריז במוחי - החתול מת ביום חמישי, עכשיו כבר יום ראשון, היינו יחד כמעט כל השבת ושום דבר. הוא חרמן כמובן, הוא תמיד רוצה עוד סקס, אבל יש בכך יותר מזה, הוא זקוק לאישור, להוכחה שאני עדיין אוהב, עדיין שלו. הסקס מאשר לו שהכל בסדר, אבל האמת היא ששום דבר לא בסדר והדבר האחרון שבא לי לעשות זה סקס. אני מנסה להתחמק ממנו אבל הוא לא מניח לי. "רק עוד קצת," הוא מתחנן, "תן לי רק עוד טיפה לשכב ככה."אני מתהפך ושוכב עליו, מנשק, מחבק, מלטף, אומר מילות אהבה שנשמעות לי נוקשות ולא טבעיות. "אל תכעס יותר." הוא מתחנן."אני לא כועס." אני שב ואומר ומנשק אותו שוב. אני לא כועס טיפש קטן שכמוך, אני פוחד. אתה לא רואה שאני פוחד? פוחד להדביק אותך, פוחד למות, פוחד לחיות. לא, הוא לא רואה. הוא לא יכול להרשות לעצמו לראות שאני חלש ומבוהל ופוחד עוד יותר ממנו."נוני, בבקשה." אני מתחנן, "די, אין לי חשק היום. עזוב כבר, מספיק. לך תמצא לך מישהו אחר שיש לו חשק, לא אכפת לי, רק די כבר.""לא רוצה.. בלעדיך זה לא שווה כלום." הוא מתעקש לעורר אותי למרות רצוני, כובש אותי בגופו החלק והחם, סוחף אותי למקצב שלו, מביא אותי אל הסף, אבל לא מצליח לגרום לי לחצות אותו.בסוף הוא מתמוטט על גופי, עייף ומתוסכל, מבקש שוב שלא אכעס יותר, ונרדם סוף סוף. אני ממתין עד שגופו יתרפה, יסחף רחוק ממני לתוך השינה, והולך למחשב לכתוב בבלוג שלי. כתבתי עד שהתעייפתי והלכתי לישון. בחוץ ירד גשם זלעפות והעיניים נעצמו, אז הנחתי להן להיעצם ונרדמתי. התעוררתי לפנות בוקר, נדהם מהחלום המאוד מאוד מפורט שחלמתי זה עתה. החלום התחיל יפה - טיול נחמד שלי ושלו ביום שמש חביב באזור כפרי מוריק -והסתיים רע. פצצה התפוצצה בתוך תיק שהוא השליך בחיפזון לבור פצצות. המשטרה באה, הוא הואשם ונלקח למאסר.אני הייתי צריך ללכת לטפל בכל הבעיות והסידורים שהיו עד כה תחת אחריותו (בחלום היו המון כאלו) וברגע שקלטתי שעלי להתקשר ולהודיע להוריו מה קרה נחרדתי כל כך עד שהתעוררתי.מה שהיה הכי מעיק בחלום המוזר הזה הייתה העובדה שברגע שהפצצה התפוצצה בתוך איזה בור - לשם הוא השליך את התיק ברוב תבונתו - אפילו בחלום התפעלתי כמה מהר הוא הבין מה לעשות ובאיזה זריזות עשה זאת, היינו מוקפים בהמון בני אדם, קהל עצום ורב שהכביד על התנועה והאט אותי ללא הרף.בדרך כלל אני זוכר מחלומות רק תחושות ושברי תמונות, אבל החלום הזה היה מפורט כמו סרט קולנוע. איזה מזל שאני מסוגל להעיר את עצמי מחלומות שמרגיזים אותי, והחלום הזה על ההמון הרב והצפוף שלחץ אותי, והסיבוך עם המשטרה, והדאגה לשלומו, ובעיקר המועקה איך אני אסתדר לבד, ואיך לשחרר אותו מהר ככל האפשר, היה חלום מרגיז. אני חושב שהחלום הזה מבטא בעיקר את הפחד שלי להישאר לבד ואת החשש שלי שבלעדיו אני לא אוכל להסתדר וכל עולמי יתמוטט.עכשיו, אחרי שכתבתי הכל, אני הולך לחזור למיטה החמה שלי ולישון עוד קצת. לא תאמינו איזה גשם זלעפות יורד מעבר לחלון, מזל שניקיתי טוב את כל המרזבים.אני שמח לבשר שהיובש בגלל האבל על החתול נגמר בגלל מדבקות זוהרות למקלדת. יש לי מקלדת שקניתי לפני כמה חודשים, מקלדת שחורה, נוחה מאוד שאני אוהב לעבוד איתה, אבל לצערי חלק מהאותיות שלה דהו וחלקן נמחקו לגמרי.בעברית אני מקליד מהר, בעשר אצבעות בשיטה עיוורת ככה שזה לא נורא, אבל באנגלית זה קצת תוקע אותי, בעיקר בסיסמאות שכתובות אנגלית ובכלל, מרגיז לראות חצי מקלדת מחוקה. לפני כמה ימים רטנתי על זה קצת והתפלאתי למה אף אחד לא המציא מדבקות למקשים מחוקים. אתמול, כשחזרתי מהספרייה, ראיתי את נוני יושב מול המחשב שלי ומתעסק איתו, ומיד התרגזתי. ברור היה לי שהוא ניצל את העדרי כדי לחטט במחשב הפרטי שלי.התנפלתי עליו בזעם ואז ראיתי שטעיתי, המחשב היה כבוי והוא בסך הכל הדביק מדבקות זוהרות עם אותיות עבריות אנגליות על המקשים של המקלדת. הוא נסע עד חיפה להשיג את המדבקות הללו בחנות נידחת אחת, וגם שילם עליהן מחיר די גבוה."רציתי לעשות לך הפתעה." אמר בקול נעלב, "וגם ניקיתי לך את המקלדת באותה הזדמנות." הוסיף.התנצלתי וחיבקתי אותו, והוא החזיר חיבוק ופתאום היינו על המיטה, מתנשקים, ולפני שהבנתי מה קורה... זהו, חזרתי לעצמי, או יותר נכון חזרתי אליו."חשבתי שתנצל את ההזדמנות שלא התחשק לי ותחגוג." קנטרתי אותו אחר כך."זה לא שווה בלעדיך." הוא נאנח, "ובכלל, קצת התעייפתי מכל השטויות האלו.""כן, בטח.""באמת יורי, אתה צודק, לזיין סתם אחד זה פשוט לא נעים, הכי טוב זה אתך. נכון שגם לך הכי טוב איתי?""לא יודע, אני צריך לבדוק.""שלא תעז." הוא התיישב עלי, מחזיק את פרקי ידי מעל ראשי וחייך חיוך ניצחון, "לך אסור.""אם ככה אז גם לך.""אז אתה מודה שאתה כן מקנא.""בטח שאני מקנא, טמבל.""אז למה אמרת שלא אכפת לך.""שיקרתי.""למה?""כדי שלא תרגיש שאני מכריח אותך, כדי שתרגיש חופשי.""כשאני אוהב אותך אני לא יכול להרגיש חופשי. אני לא רוצה להרגיש חופשי. אתה כזה טמבל יורם.""אני יודע אמנון." ** *****אתמול רבנו. לריב ביום שישי בערב זה מה זה מבאס. למה רבנו? המון סיבות. הריב התחיל בגלל דבר קטן יחסית והתגלגל כמו כדור שלג עד שנגמר בצעקות באמצע הלילה. אחר כך הוא הלך לחדר האורחים ואני שכבתי ער עד הזריחה, מהרהר הרהורים נוגים מהסוג שעולים בראשך כשאתה שוכב ער בלילה אחרי מריבה קשה ומכוערת.זה התחיל דווקא בגלל משבר משפחתי של זוג אחר. התכתבתי במסנג`ר עם טל ידידי וניסיתי לייעץ ולתמוך בו ולנסות להבין יחד איתו מה בעצם הוא רוצה לעשות, ואז החבר שלו נכנס לחדר והוא ניתק. עדיין לא גמרתי להגיד לו כל מה שהיה לי להגיד ולכן שלחתי לו מייל, מנסה להיות תומך ומעודד, בוגר וחכם. לא חושב שהצלחתי, אבל ניסיתי.באמצע נוני נכנס, לוהט כולו מהבילוי אצל אורון. הם תמיד מתדלקים את עצמם לפני היציאה של שישי בלילה. קצת ג`וינטים, קצת שתייה, קצת פורנו. נוני אוהב את זה - בעיקר את הפורנו שאני סולד ממנו לגמרי. אני רואה בבירור את התשוקה המזויפת, את האומללות של השחקנים ולא מבין איך אפשר להתגרות מדבר כזה. גם אם הם באמת היו נהנים מהסקס המבוים הזה לא הייתי אוהב לצפות בהם. אני מהטיפוסים המעטים שמציצנות דוחה אותם לגמרי ולחלוטין. לא סובל את זה. אני יודע שהרוב כן אוהבים ומתגרים מלראות איך זה אצל זוגות אחרים, ואני לא מתנגד, אני יודע שאני פה במיעוט, תעשו מה שבא לכם, אבל תדעו שאותי זה דוחה. כשהוא ניסה לחבק אותי ולגרור אותי למיטה בדיוק עברתי על המכתב, תיקנתי שגיאות והוספתי פסיקים ונקודות. עצבן אותי לדעת שהוא חרמן ולוהט בגלל הסרט שראה ושהוא רוצה לפרוק בתוכי את המטען שצבר שם. כל המעמד הזה דחה אותי, הרגיז אותי, אפילו גרם לי עלבון. חוץ מזה סתם לא בא לי. כבר עשינו סקס מוקדם בבוקר ועוד פעם בצהרים. הראש שלי היה בבעיות של טל, לא בסקס. הדפתי אותו מעלי, הוא נעלב. התחיל ויכוח מכוער, נאמרו מילים קשות. הוא הסתלק, אני ישבתי לכתוב משהו שניקר במוחי מהבוקר, וכמו שקורה לי לפעמים אבדתי בתוך הסיפור ושכחתי הכל.הוא חזר בלילה, ממש מאוחר בלילה, בעצם לפנות בוקר, קצת שתוי ועדיין כועס. נאמרו שוב מילים קשות ובסוף הוא הלך לישון בחדר השני. נשארתי לשכב ער, מהרהר על תכלית החיים, מנסה לדמיין את עצמי בעוד עשר ועשרים שנה ומרגיש שהכל חסר טעם ותכלית. בבוקר נרדמתי סוף סוף, וכשהתעוררתי גיליתי שהוא חזר למיטה ונרדם לצידי, אבל נמנע מלגעת בי. יכולתי לנסות לפייס אותו, אבל לא התחשק לי. כעסתי, חשתי פגוע, לא בא לי לגעת בו.היום נמתח לאיטו, הוא התעסק בשלו ואני בשלי. בקושי דיברנו. חשתי עייף, כבד, נרגז וחולה. שלשול, כאבי ראש וגב - כל מה שקורה לי כשאני כועס. בסופו של דבר ירד גשם וזה מיד שיפר את מצב רוחי. אחר כך יונתן דיבר איתי מעט במסנג`ר וסיפר לי חדשות טובות על החבר שלו. שמחתי בשמחתו, באמת הגיע הזמן שיהיה לו טוב, שיהיה עם מישהו שיאהב אותו.ישנתי קצת וקמתי בחוסר רצון כי הייתי צריך להסיע את יובל לפעולה בנוער העובד. אחרי שיצאתי הפסקתי להצטער שהעירו אותי. שמים מעוננים וענקיים של אחרי גשם, רחוצים נקיים, עמוסי עננים לבנים אפורים - נהדר.בבת אחת השתפר מצב רוחי, נוכח כל היופי הזה שוב הרגשתי אופטימי. קשה להיות מדוכא וזועף נוכח מראה יפה כל כך. כשחזרתי הוא ישב מול המחשב והדפיס משהו."תראה," הראה לי את הדף, "זה מה שכתוב על ההתאמה ביני לבינך. אני יודע שאסטרולוגיה זה שטויות, אבל כתוב פה שלכולם קשה בתקופה הזו וזה ישתפר עם הזמן."הוא הגיש לי את הדף ואצבעותיו נגעו בשלי. החלפנו מבטים חטופים ואני אמרתי שאם אני הייתי מתנהג כמותו, חוזר לפנות בוקר, מעיר אותו בצעקות, ולא מתחשב בו כשהוא מתעסק במשהו אחר, הוא היה מתעצבן. הוא הסכים בחצי פה וזהו, הריב נגמר.אולי הייתי צריך לעשות לו שיחת בירור, לדרוש התנצלות וכל זה, אבל לא בא לי. אולי בפעם אחרת. וזה מה שהיה לוואלה להגיד על הזוגיות של מזל עקרב – אני, ומזל אריה – הוא. נכון, אסטרולוגיה זה שטויות, אבל אם נתחשב בכך שהם כלל לא מכירים אותנו אני חייב להודות שהם צדקו פה ושם. מזל אש ומזל מים. מי אמר שמזלות אש ומזלות מים לא הולכים ביחד ? כי מי שאמר - צדק. הם באמת לא הולכים ביחד. הם מתמזגים ביחד, רבים ביחד, שונאים ביחד - אבל איך הם הולכים ? האריה הולך תמיד קדימה בגאווה, ומשוויץ בעצמו. העקרב הולך קצת אחורנית עם הילדים, או עם הידיים בתוך הכיסים של עצמו, וחושב מחשבות נקמניות קטנות, בנוסח - עוד פעם נסענו עם החלון סגור, בסדר, אני עוד אראה לה. בקיצור, כל מיני מחשבות קטנות ומשמחות מהסוג הזה, שלעקרב קשה לבטא בחוץ, ולאריה נורא קל לא לשמוע אותן, אבל כשהם כבר ביחד, והעקרב כבר הבין שאין ברירה, הוא לומד לבטא ולומד לדבר, ומהמקום הזה - הקשר הופך להיות רעשני, קולני, ולא קל לצפייה לשכנים, לילדים, ולכל מי שמסתכל מבחוץ, ולא מבין שעמוק בפנים השניים בעצם אוהבים זה את זה. זה האבסורד בקשרים מסוג זה, של אלמנטים שונים באופיים ובמזגם, וזה גם סוד הקסם של קשר לטווח ארוך, שבו ההפכים גם יכולים להשלים, ביחוד בלילה אחרי שביום לא הפסיקו לריב. איפה עקרב ואריה נפגשים? במיטה, אם לאריה עוד לא צמחה כרס מרוב שמחת חיים, והעקרב עדיין רואה בו אלמנט חושני ומרנין, ולא רק פרטנר לריב מזדמן על חלון סגור או פתוח. אבל בחגים, כשהם מתחבקים ליד השולחן החגיגי ומרימים כוסית, אתה יכול עדיין לראות את הניצוץ הזה בעיניים כשהם מסתכלים זה על זו, ולהבין שמתחת לכל זה - הגחלת הלוחשת עדיין שם, ומן הסתם גם תמשיך להיות שם לאורך החיים כולם.זוגיות זה קטע קשה בכלל, ואצל גברים שחיים בלי נשים שירככו את החיכוכים הכל קשה עוד יותר. אני זוכר קטע מאלף מאוד מסדרת סיטקום מצחיקה - פריז`ייר, למי שזוכר. בפרק אחד האבא של פרייז`ר רב איתו כל סוף השבוע כי הם נותרו לבד בלי המטפלת של האבא. ברגע שדפני החמודה שבה הביתה הכל נרגע וכל הוויכוחים המגוחכים שלהם על איך לשים את המטלית על השיש, ושאר שטויות נרגעו מיד.האבא אמר אז לבנו ששני גברים יחד הם כמו שתי עוגיות יבשות ונוקשות, וצריך קרם שוקולד רך ומתוק באמצע כדי שהם לא יתנגשו זה בזה. השיחה הזו זכורה לי לטובה עד היום כקטע גאוני - אין על האמריקאים בסיטקומים, בנושא הזה  הם האלופים. מה לעשות שאצל הומואים אין אישה שתתקע בין השניים, תרכך ותמתיק את הקשיים? בגלל זה קשה מאוד למצוא זוג ותיק של הומואים שחיים בשלווה הרבה שנים, זוג שיהיה כמו ההורים שלי למשל.
