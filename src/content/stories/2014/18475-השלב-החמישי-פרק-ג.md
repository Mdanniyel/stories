---
id: 18475
title: "השלב החמישי - פרק ג'"
author: "מיצפטל"
author_id: 1487
date: "2014-12-29"
category: "אהבת גברים"
tags: ['אהבה ויחסים']
prev_chapter_id: 18474
next_chapter_id: 18476
original_url: "http://gogay.co.il/story.php?id=18475"
---

# השלב החמישי - פרק ג'

התקלחתי בזריזות, נכנסתי למיטה ועשיתי ביד, ולראשונה מאז שהרשקו מת הרגשתי שלא די לי בפורקן מהסוג הזה, שאני רוצה עוד, ורצוי שזה יקרה עם גבר שרירי וחזק כמו יובל, חמים ואוהב כמו הרשקו ז"ל, שחום כמו סלאבה וחרמן כמו שביט, האקס המיתולוגי שלי.**סוף סוף, באמת הגיע הזמן, אמר אלטר אחרי שגמרתי, ניגבתי את עצמי ושטפתי ידיים.**שתוק נודניק, ולך לישון. נזפתי בו, כיביתי את האור על חיוכו המרוצה, ונרדמתי.למחרת הייתי עסוק כל הבוקר בסידור הבית ההפוך שלי. בעזרתו של יובל החלפתי את המיטה הישנה של הרשקו במיטת שלושה רבעים שעמדה זנוחה במחסן, ואחרי שהקדשתי לעניין מחשבה רצינית החלטתי לפנות למתי את הקומה העליונה - הוא יישן בחדר השינה הגדול, ואני אסדר לעצמי חדר שינה בחדר העבודה למטה. החדר אמנם קטן, אבל יש בו מספיק מקום לפוטון היפני המתקפל שקיבלתי במקום הספה. את המחשב שלי אשים בחדר האוכל שבין כה וכה אני מעדיף להשתמש בו כחדר עבודה, וככה לכל אחד מאיתנו תהיה פרטיות ושקט, ואם הוא לא יסכים...**למה שהוא לא יסכים? הקומה העליונה ממש נוחה, ויש בה נוף מדהים, עודד אותי אלטר. **"נו, איפה השותף החדש שלך?" שאל בנצי אחרי שהציג בפני את גברת ליאורה בלום, העוזרת החדשה שלו שחייכה אלי בביישנות, ואפילו התנצלה שגזלה ממני את הספה שלי."זה בסדר גמור." הרגעתי אותה, "אני אוהב לעשות שינויים, למעשה אני שוקל להציע לכולם להחליף כל שנה שנתיים רהיטים עם השכנים." הוספתי, בניסיון די טיפשי להתבדח, וחייכתי אליה כדי שהיא תדע שאני לא רציני.אחרי היסוס קל היא חייכה אלי בחזרה, לחצה את ידי בנימוס והלכה, משאירה אותי טרף לתאוות הרכילות של בנצי. "נו, מה דעתך עליה?""אה... אני... לא יודע, היא נראית אישה די נחמדה. היא נשואה?""לא, גרושה, בלי ילדים, בת רבע לארבעים עם שעון ביולוגי עצבני. אם תקשיב בשקט תשמע את השחלות שלה מתקתקות." גיחך בנצי ברשעות."בנצי, לא יפה לדבר ככה." נזפתי בו, "היא נראית ממש טוב לגילה." הוספתי בנדיבות פזורת נפש, תוהה למה מתי מאחר כל כך."אני חושב שהיא באה לפה כדי לצוד לה איזה הומו לחוץ אבהות." הוסיף בנצי להתרשע, "ואם מדברים על הומואים, מה עם המתי הזה, הוא משלנו?""כן, עוד אחד, ממש לא נעים לי מהמיעוט הסטרייטי שלנו, עוד מעט הם יהפכו לזן נכחד, אני לא בטוח שזה רעיון טוב.""כן, כבר אמרת את זה בישיבת הצוות בשנה שעברה, וגם לפני שנתיים ושלוש." החמיץ בנצי פנים. היו לנו חילוקי דעות רציניים בנושא הזה, לא אהבתי את העובדה שנווה אלונים הפך למעין גטו הומו לסבי. חשבתי שזה מצב לא טבעי, וששום טובה לא תצמח לחניכים שלנו אם הם ילמדו בחממה, בית ספר טוב צריך להכין אותך לחיים, ובעולם האמיתי הומואים הם מיעוט ולעיתים גם מיעוט נרדף, הילדים היו צריכים ללמוד איך להתמודד עם הבעיות הללו.לא הייתי היחיד שחשב ככה, היו עוד כמה מורים שצידדו בדעתי, ולעומתם היו אחרים שחשבו בדיוק ההפך, וטענו שרוב הילדים הגיעו אלינו אחרי שנפגעו ונודו בגלל הנטיות המיניות שלהם ולכן הם יודעים בדיוק מה קורה בחוץ. לא עדיף שיעברו את השנים הרגישות של גיל ההתבגרות במקום שיוכל להכיל אותם? ומי יוכל לעשות את זה בצורה טובה יותר מצוות מורים שחולק איתם את אותן נטיות מיניות, ויכול להבין לליבם ולהוות בשבילם תחליף למשפחותיהם המתנכרות?יש לפניהם את כל החיים להיות במיעוט, לא יקרה כלום אם במשך כמה שנים הם יהיו הרוב, טענו המצדדים במגמת הפיכת נווה אלונים למקום מפלט ייחודי לנוער הומו-לסבי, או כמו שכינו אותנו במשרד החינוך - פנימייה לנוער עם בעיות זהות מינית.מצד שני שרון מעולם לא דחתה מורה טוב גם אם הוא היה סטרייט - המורה המסוקס שלנו לשל"ח למשל, שבדחנים כינו סטרייט המחמד שלנו. היו לנו גם מספר תלמידים שהצליחו להסתבך ולהגיע אלינו גם בלי להיות הומואים או לסביות, אבל הרוב המכריע בנווה אלונים היו, כמו שכינה אותם בנצי - משלנו."יש לך מושג למה הוא החליט לעבור דווקא לפה?" שאל בנצי בחטטנות המעצבנת הזו שהיוותה חלק מאופיו. לא היה טעם לכעוס עליו, הוא פשוט היה כזה, אם רצית לחיות איתו בשלום היית חייב להתרגל אל העוקצנות, הציניות המרושעת והסקרנות שלו, ולהתמודד איתן, וכל מי שהיה מעט שכל בקדקודו רצה לחיות בשלום עם בן ציון הג'ינג'י חם המזג, בן זוגו של יובל, אב הבית הכל יכול שלנו.סיפקתי לבנצי תיאור קצר של מתי - שמנגוץ רך דיבור וביישן - והוספתי שהוא החליט לעזוב את מקום עבודתו הנוכחי כי חבר טוב שלו התחתן ולכן... "אבל זה סוד בנצי, ואני מבקש ממך לא לדבר על העניין הזה עם אף אחד, החיים שלו הם עניינו הפרטי, ובכל מקרה זה לא עסקנו."בנצי הנהן בכובד ראש, הבטיח לי לא לספר כלום לאף אחד, מסר לי ד"ש חם מריקו שכבר התמקם לו בניו יורק המעטירה, ובינתיים הוא מוקסם ממנה ומאושר שם מאוד, ורץ לדרכו. עד הערב הוא בטח יגלה הכל ליובל שתודה לאל כן ידע לשמור את פיו סגור, ואולי גם לשרון? מזל שהיא לא נהגה לרכל. עכשיו כשריקו לא פה יש סיכוי שהסיפור על מתניה לא יעבור הלאה. **ואם כבר מדברים על מתי אז איפה הוא? תהה אלטר והציץ בשעון הקיר, שעון צבעוני מקרמיקה ארמנית שהרשקו קנה פעם למעני בטיול לירושלים.**אין לי מושג, הוא בטח בדרך, אמרתי ונשכבתי על הפוטון החדש שלי, הוא לא היה כל כך נוח, אבל מליון סינים לא יכולים לטעות אמרתי לעצמי, וניסיתי לנוח קצת בלי לחשוב על הרשקו המסכן.**זה לא סינים, זה יפנים, תיקן אותי אלטר, ואם השעון הזה מזכיר לך את הרשקו תזרוק אותו.**לא רוצה.**טוב, אז לא, תשמע, הפוטון הזה ממש קשה, וגם נמוך, רק יפנים יכולים לישון על דבר כזה, אולי תתקשר אליו?**למי, למתי?**כן, למה לא? אולי הוא תקוע בפקק או שהוא טעה בדרך, לדעתי הוא היה צריך להיות פה כבר מזמן. **אתה נודניק, אתה יודע? רטנתי, אבל נכנעתי והתקשרתי לנייד של מתי שענה לי רק אחרי כמה צלצולים ונשמע אומלל ומבולבל."מה, אתה עוד שם? אבל כבר כמעט צהרים, מה הבעיה מתי, הסתבכת עם האריזה?""כן, משהו כזה." גנח מתי, "זה ייקח לי עוד כמה שעות בעצם... יכול להיות שאני אגיע כבר מחר.""אבל כולם כבר חזרו מהחופש. מחר, על הבוקר, יש ישיבת צוות, תגיד, אתה רוצה שאני אקח את הפז'ו של יובל ואבוא לעזור לך?""יובל? מי זה יובל?""אב הבית שלנו, הפז'ו לא שלו, אלא של הפנימייה אבל הוא משתמש בו רוב הזמן אז... מה קורה מתי, אתה בוכה?""לא, אני... אני מרגיש קצת לא טוב, זה בסדר, עוד מעט אני אתאושש."**הוא לא נשמע בסדר, התערב אלטר, מודאג, הוא נשמע ממש לא בסדר, תפסיק לשאול שאלות ותיסע אליו, זה כולה נסיעה של חצי שעה. **"בסדר." אמרתי לשניהם, לאלטר ולמתי, "להתראות מתי." סגרתי את הנייד שלי ורצתי לקחת את המפתחות של הפז'ו מיובל, שישב עם שרון במשרד ועבר איתה על רשימת המשימות שנותרו לו לבצע עד תחילת שנת הלימודים.הם בקושי הקשיבו להסבר המבולבל שלי על המורה החדש שהסתבך עם האריזה ומתקשה להגיע לפה ולכן..."איפה הוא נמצא, בנווה עלומים? יופי, תיסע לשם עם הפז'ו ותחזיר לתקווה את הספרים והמחברות שלהם שקיבלנו בטעות, תזכור, תיגש לתקווה במזכירות, תחזיר לה את החבילה שלה ותיקח ממנה את החומר שלנו." תקעה שרון את החבילה לידי, ואחרי שהבטחתי לחזור עד חמש בערב נסעתי לנווה עלומים. תפסתי את תקווה רגע לפני שיצאה לדרכה, החלפתי את החבילות שהתבלבלו, וקיבלתי ממנה הוראות איך להגיע לחדרו של מתי.**אני רק מקווה שהוא עוד שם, אולי תתקשר לוודא שהוא לא נסע כבר? ביקש אלטר שכדרכו ראה שחורות.**"בשביל מה? הנה החדר שלו, פה בקצה השורה." דפקתי על דלת שהשמות מתי ועוזי התנוססו עליה, וצעקתי את שמו, שמעתי כסא חורק ומפתח מקשקש, ואחר כך הדלת נפתחה במקצת, וראשו הפרוע של מתי הציץ מבעד לרווח צר שנפער בין הדלת למשקוף, "יאני, אתה פה? אבל..."דחפתי את הדלת, הודף אותו פנימה ונכנסתי, "מה קרה לך?" בחנתי מודאג את פניו החבולות, "מי עשה לך את זה?""לא יודע, מישהו, היה חושך, לא ראיתי טוב, וגם הייתי קצת שיכור, זה לא נורא, דברים כאלה קורים לפעמים." אמר מתי בקול מדוכדך, התיישב על כסא שעמד באמצע החדר ותלה בי מבט מבולבל. הוא לא נראה טוב - פניו היו חבולות, מצחו שרוט ועיניו אדומות מחוסר שינה. גם חדרו היה מבולגן, דלתות הארון הריק היו פעורות לרווחה, מציגות דבלולי אבק ושני קולבים מיותמים, על המיטה החשופה ממצעים היו מונחות שתי מזוודות פתוחות, והמיטה השנייה עמדה על צידה, נטולת מזרן, ולידה ארגז קרטון מלא ספרים ומחברות.**נו, די לחקור אותו עכשיו, תעזור לו לסיים עם האריזה ותיקח אותו מפה, חש אלטר לעזרתי.**"איך הייתה החתונה?" ניסיתי לנהל שיחת חולין מנומסת, והתחלתי להיאבק במזוודה הראשונה שנכנעה ונסגרה אחרי לחץ פיזי מתון."בסדר, שמחה. היה הרבה רעש, הרבה חברים, הרבה יין, וגם וודקה." גנח מתי, ותמך בידיו את ראשו שבטח כאב כהוגן."כל כך הרבה וודקה עד שחטפת מכות?" שאלתי, ופניתי לטפל במזוודה השנייה שנראתה עקשנית וגדושה יותר."לא, את המכות חטפתי אחר כך, אחרי הריקודים הלכתי לגן ו..." הוא קם והטיל את משקלו על המזוודה הסרבנית שנעתרה סוף סוף ונסגרה."ומה מה קרה שם?""לא זוכר בדיוק, לא חשוב, לא רוצה לדבר על זה, איפה הנייד שלי? אני צריך להזמין מונית.""לא, זה בסדר, באתי עם רכב, יאללה, בוא נזוז."גנחתי, מתנשף כשסחבתי את הארגז הכבד בעוד מתי נאבק במזוודות, "חבל שעוזי לא פה, הוא היה מרים אותן בקלי קלות." אמר באנחה."עוזי בירח דבש עם אשתו החדשה, אני מקווה ששניהם מבלים ונהנים, הגיע הזמן שתפסיק לחשוב עליו ותתקדם הלאה מתי." נזפתי בו רכות.**מי שמדבר התערב אלטר, מה אתה מציק לו? העוזי הזה התחתן רק לפני כמה שעות, זכותו להיות קצת עצוב, הרשקו מת כבר לפני יותר משנה ואתה עדיין מתאבל עליו.**זה לא אותו דבר מחיתי, וחוץ מזה עוזי לא מת.**מבחינתו כן, התווכח אלטר.**אוף, שתוק כבר! דחפתי את הארגז לתוך הטנדר, ועזרתי למתי להעמיס את המזוודות, וסוף סוף יצאנו לדרך. "לפני כמה זמן פגשת את עוזי?" שאלתי את מתי שישב לצידי, עגום ושתקן."לפני כמעט שנתיים וחצי, באתי לפה בפורים, הגעתי מאוחר מידי והשער היה סגור, פתאום הוא הופיע בתחפושת נסיך ופתח לי, הוא היה כל כך יפה ונחמד אלי, מהרגע הראשון נעשינו חברים טובים." נאנח מתי ופתאום החלו דמעות לזלוג מעיניו, גולשות על לחייו השמנמנות בלי שהוא ינסה למחות אותן, "עופרה באה אחריו, בחופש הגדול, בחורה מקסימה, כל כך יפה, עדינה, חכמה כל כך... הייתי שמח אם הייתה לי אחות כמוה. בהתחלה היינו רק אני והיא כי עוזי היה אז במילואים, אבל ברגע שהוא חזר הם... אני הכרתי לו אותה ו..." הוא מחט את חוטמו, מנסה להתעשת, "הם זוג משמים, אני בטוח שהם יהיו מאושרים מאוד יחד." אמר באומץ, נשם נשימה עמוקה מאוד, אמר שזהו, הוא כבר התגבר על העניין הטיפשי הזה, ופרץ שוב בבכי.מתי יבב וריחם על עצמו לאורך כל הדרך לנווה אלונים, וכבר התחלתי לדאוג איך אני מגניב אותו פנימה בלי לעורר סערת רכילות, אבל עד שהגענו הוא נרגע, וכשיוגב, המורה לשל"ח שעבר במקרה בסביבה התנדב לעזור לנו עם המזוודות הוא הצליח לחייך אליו ולהגיד תודה בקול רגיל לגמרי."בחור נחמד מאוד." העיר אחרי שיוגב הסתלק לדרכו, לא לפני ששתה כוס מיץ, שיבח את הצבע הסגול המקורי של הקירות, והרים גבות מופתעות כשמתי העיר לו שהצבע הזה נקרא לבנדר."הוא לא." מיהרתי להבהיר את המצב, כי ידוע שמי שמתאהב פעם אחת בסטרייט מתקשה להיגמל מהמנהג המגונה הזה."אני יודע." נחפז מתי להרגיע אותי, "יש לי גיידאר מעולה, ובכל זאת אני תמיד נדלק על סטרייטים.""לא נעים."הוא משך בכתפיו, "ככה זה אצלי." אמר בהשלמה, והחל לסקור את הבית, מופתע מאוד לשמוע שאני מתכנן לישון בחדר העבודה הקטן מול המטבח, ולהניח לו את כל הקומה העליונה. "אתה בטוח, הפוטון הזה לא נראה כל כך נוח.""יהיה בסדר." הבטחתי לו באומץ, אבל למחרת קמתי נוקשה וכאוב. לא נתתי לזה להפריע לי, הייתי נחוש לפתוח דף חדש, ואחרי ארוחת בוקר בריאה וממריצה של לחם מלא ומיץ תפוזים טרי שמנו פעמינו לישיבת הצוות. הייתי קצת מודאג איך מתי יסתדר בביצה הקטנה והחינוכית שלנו, אבל לא הערכתי אותו כראוי. מתי לא היה טירון, למרות גילו הצעיר יחסית הוא הספיק ללמד כבר בכמה בתי ספר, וידע שעד שלא יודעים מי נגד מי עדיף לשבת בשקט, להקשיב בתשומת לב ולדבר מעט ככל האפשר, וזה בדיוק מה שהוא עשה.שרון קיבלה את פניו בלחיצת יד חמה, הציגה אותו בפני כל הצוות, בירכה אותנו בשנת לימודים פורייה ובהצלחה, ופתחה את הישיבה. כרגיל אצלנו בישיבות היו המון ויכוחים, ואפילו הרמות קול, הרוחות סערו עד שהגיע הזמן לאכול ארוחת צהרים, ואז כולם נרגעו וחשו לחדר האוכל.שמתי לב שיוגב שישב לצידה של ליאורה המשיך ללכת איתה גם לארוחת הצהרים, ועשה מאמצים רציניים להצחיק אותה ולהרשים אותה.**טוב מה אתה מתפלא הם הסטרייטים היחידים פה, אלא אם כן יש כאן סטרייטים בארון שעוד לא זיהיתי, העיר אלטר בבדיחות דעת נדירה אצלו, סטרייטים משום מה בידחו מאוד את דעתו.**זה ברור אבל אני לא מבין למה מתי מסתכל עליהם כל הזמן.**נדלק על יוגב מן הסתם**.אבל אמרתי לו שהוא סטרייט.**יש כאלה שזה מדליק אותם, אבל נדמה לי שמי שבאמת מעניינת אותו זו ליאורה.**נו, באמת אלטר, אתה מדמיין.**אני אף פעם לא מדמיין, אמר אלטר בהדרת כבוד, ולמרות שצחקתי ממנו מסתבר שהוא דווקא צדק.**
