---
id: 18002
title: "הבלש זהבי - פרק יז'"
author: "מיצפטל"
author_id: 1487
date: "2014-06-16"
category: "אהבת גברים"
tags: ['איידס', 'אהבה ויחסים']
prev_chapter_id: 18001
next_chapter_id: 18078
original_url: "http://gogay.co.il/story.php?id=18002"
---

# הבלש זהבי - פרק יז'

כמעט שבועיים אחרי שהשארתי את אבישי וערן בטבעון הם הופיעו שוב במשרדי. רציניים ומעט מתוחים, אבל בפירוש יחד, נראים כמו זוג אוהב ותומך.
אני מודה, רווח לי. חששתי שהטראומה של האונס והאיידס תפרק את הזוגיות שלהם, אבל הצורה בה הם הביטו זה בזה ועודדו אחד את השני בחיוכים ובליטופים קטנים העידה שהם עדיין יחד.
"במה אני יכול לעזור לכם?" שאלתי.
הם החליפו מבט ואז שאל אבישי אם זה נכון שיש לי קשרים טובים במשטרה.
"כן," נאלצתי להודות, "הייתי שוטר הרבה שנים ועד היום יש לי שם מכרים, וגם אחי הקטן והגיס שלי ושני בני דודים שלי שוטרים. למה?"
הם שוב החליפו מבטים ואז נשם ערן נשימה עמוקה ואמר שבמרכז לנפגעי אונס אמרו לו שאם הוא ילך להתלונן במשטרה הוא יעבור חקירה מתישה ולא בטוח שיצא מזה משהו.
"אז אתה לא רוצה להתלונן?" ניסיתי להבין.
"לא יודע, מה דעתך?"
"אני לא יודע מספיק על מה שקרה לך. קשה לי לתת לך חוות דעת על סמך כל כך מעט מידע."
"מה שקרה זה שהלכתי למסיבת יום ההולדת של לייזי, חבר טוב שלי שנערכה בפאב אחד. לייזי מאוד ביקש שאני אבוא אז באתי למרות שאני לא אוהב ללכת לפאבים ועוד בלי אבשה שהיה במילואים."
"אני אמרתי לו שילך." התערב אבישי, "הוא לא כל כך רצה, אבל חשבתי שזה יעשה לו טוב, לצאת ולבלות קצת."
"בהתחלה היה מאוד נחמד ובילינו נהדר," המשיך ערן בסיפורו, "אבל אחרי כמה זמן חבורה של ערסים שנכנסו ועשו המון רעש השתכרו וביקשו שיגבירו את המוזיקה. הם גם התחילו לעשן מחוץ לפינת המעשנים אז החלטתי שהיה לי מספיק ודי ואני הולך, אבל קודם קפצתי לשירותים, ושם זה קרה."
הוא השתתק, נאנח, עצם את עיניו, פקח אותן שוב והמשיך. "לא היו בשירותים של הפאב הזה משתנות, רק ארבעה תאים. שמחתי שאין תור ונכנסתי לתא הקיצוני מימין כי הוא היה הכי נקי. אחרי שנכנסתי שמתי לב שאין לו מנעול, אבל לא התייחסתי כי הייתי שם לבד וסך הכול רציתי להשתין. פתחתי את המכנסים, השתנתי וכשהתחלתי לסגור את הרוכסן הוא הופיע פתאום, גבר גדול שפשוט מילא את כל התא. אפילו לא שמתי לב שהוא נכנס, הרעש מהפאב היה נוראי ופתאום הוא היה שם, צמוד אלי, דוחף אותי קדימה ומחזיק לי את הידיים מאחורי הגב. הדלת הייתה מהסוג שנפתח לתוך התא ולכן ברגע ששנינו היינו בפנים לא הייתה אפשרות לפתוח את הדלת. הוא אפילו לא ניסה לסתום לי את הפה, גם אם הייתי צועק אף אחד לא היה שם לב בגלל הרעש. הוא החזיק לי את הידיים מאחורי הגב, משך את המכנסים והתחתונים שלי למטה, דחף אותי קדימה מעל האסלה ככה שהראש שלי נשען על המיכל הדחה וחדר לתוכי. הכל קרה כל כך מהר... עד שהספקתי להבין מה קורה כבר היה מאוחר מידי. ניסיתי להיאבק, להיחלץ... לא הצלחתי. כאב לי מאוד והייתי נורא מבוהל ומבולבל, אבל לא היה מקום לזוז... אפילו להפנות את הראש לאחור לא הצלחתי בגלל התנוחה המכופפת הזו שהוא החזיק אותי."
"הוא אמר משהו?"
"כל זמן שהוא זיין הוא שתק ורק אחרי שזה נגמר הוא לחש לי בשקט באוזן, "עכשיו תורך הומו." ופתאום הוא לא היה שם יותר. הכול קרה תוך פחות מדקה. בקושי הצלחתי לקלוט שהוא בתוכי וכבר הוא נעלם."
"ומה עשית?"
דמעות החלו לזלוג מעיניו של ערן. "ישבתי כמה דקות על האסלה, רועד כולי, לא היה לי כוח אפילו לסגור את המכנסיים ואז נכנסה לשירותים קבוצת אנשים שתויים. הם התחילו לצעוק, לדפוק בדלת ולזרז אותי, אז סגרתי את המכנסים והסתלקתי."
ערן השתתק לרגע ולחץ בכוח את ידו של אבישי, שואב כוח מנוכחותו לצידו ואז המשיך, "רק כשהגעתי הביתה ראיתי שאני מדמם ואז הבנתי שהוא לא שם קונדום. אולי הייתי צריך ללכת למשטרה או למיון, אבל כל כך התביישתי... לא יכולתי להפסיק לרעוד. עשיתי מקלחת חמה, לקחתי כדור ואליום ושני כדורי נורופון ונרדמתי. כשקמתי למחרת זה כאב קצת פחות וכבר לא דימם אז החלטתי פשוט לשכוח מכל הסיפור הזה, לא לספר לאף אחד ופשוט למחוק את מה שקרה... כמעט הצלחתי ואז אבישי אמר שיש לו משהו נורא לספר לי ובבת אחת הכול חזר אלי... רק אז הבנתי למה ההוא התכוון שעכשיו תורי... הבנתי מיד מה הדבר הנורא שאבישי רוצה לספר לי ו... ו... פשוט ברחתי. לא יכולתי לעמוד בפניו ולגלות לו, כל כך פחדתי והתביישתי. נסעתי להורים, לא יודע למה, בקושי ידעתי לאן אני בורח, זה היה מין אינסטינקט כזה. בדיוק כשהגעתי אליהם מיכל קפצה לביקור להגיד שלום לפני שהיא נוסעת לטיול בחו"ל וכשאמרתי לה שאני צריך מקום שקט לנוח בו קצת היא ישר נתנה לי את המפתחות שלה... הייתי בטוח שאף אחד לא ימצא אותי שם וחשבתי שעד שהיא תחזור אני אצליח לחשוב מה לעשות, אבל אז אתם הגעתם וזהו."
"אתה חושב שאם תשמע אותו שוב תזהה את הקול שלו?" שאלתי.
"לא חושב. הוא לחש והיה רעש כזה חזק מהפאב..."
"הבחנת באיזה פרט אחר שיעזור לזהות אותו?" המשכתי לחקור.
"הנעלים שלו."
"מה בקשר לנעליים שלו?"
"הוא היה בחור ממש גדול והוא נעל נעלי סאקוני ענקיות, מאוד יוקרתיות. הן בטח היו מספר חמישים, אבל בדגם מאוד יוקרתי ומיוחד, צבע כחול מבריק עם פסי כסף. אני די פריק של נעלים ואת סאקוני אני ממש אוהב ומכיר את כל הדגמים שלהם. אני יודע שכמעט אין בארץ את הדגם הזה וגם בחו"ל הם יקרים מאוד, במיוחד במידה הזו."
"כמה אתה מעריך עולה זוג כזה?"
"כמה מאות דולרים. בארץ הנעלים האלו עולות מעל אלף שקל."
"מי ישלם כל כך הרבה לזוג נעלים?" השתוממתי.
"מי שיש לו די כסף." אמר אבישי בפשטות, "השאלה שלי היא האם המשטרה תטרח להסתובב ולחפש מישהו עם נעליים כאלו?"
"לא סביר. בטח שלא עכשיו, אחרי שהראיות הושמדו."
"איזה ראיות?" שאל ערן.
"הזרע. זה שרצת מיד להתקלח נחשב השמדת ראיות."
"אז מה? הייתי צריך לרוץ למשטרה ככה, איך שהוא השאיר אותי?"
"כן, זה מה שצריך לעשות אחרי אונס."
"תגיד, אנסו אותך פעם? " התפרץ ערן בזעם.
"לא ערן, ואני מבין שאי אפשר לדרוש מבן אדם שעבר מה שעברת שיחשוב בצורה רציונאלית, אבל גם אם המשטרה תאתר את האנס ותמצא עד שיזכור שראה אותו נכנס אחריך לשירותים ואפילו אם אותו עד היפותטי יספר איך הציץ וראה מה קרה, גם אז יהיה קשה להוכיח שבוצע אונס."
השניים החליפו מבטים נדהמים. "מה זאת אומרת להוכיח?" התרגז אבישי, "ערן אומר שההוא אנס אותו, למה זה לא מספיק?"
"כי אין שום הוכחות לאונס. ערן לא צעק ולא נאבק ואחרי שהכול נגמר הוא לא התלונן במשטרה ולא סיפר שום דבר לאיש, אפילו לא לך, הבן זוג שלו הוא לא גילה כלום עד שלא התברר שהאנס היה חולה איידס. איך תוכיח שזה היה אונס והוא לא הזמין את הבחור ההוא להיכנס איתו לתא לזיון חפוז?"
"בן זונה!" צעק ערן, קפץ מכיסאו וניסה להתנפל עלי, אבל אבישי תפס אותו והושיב אותו חזרה.
"תירגע ערן, הוא צודק. המשטרה לא יכולה לעזור לנו במקרה הזה."
"אבל מסתובב בעיר אנס שהמטרה שלו היא להדביק את הקורבנות שלו באיידס, ומדובר בבן אדם חזק מאוד פיזית שאורב לגברים בודדים ו... ו..." ערן, חנוק מרוב זעם ותסכול, הטיח את אגרופו בשולחן, "מישהו צריך לעשות משהו בקשר אליו!"
"אתה צודק." הסכמתי, "אבל אל תבנה על המשטרה שתעשה את זה. ספק אם תמצא מישהו שיאמין לסיפור שלך וגם אם כן, אין להם תקציבים לטפל בדבר כזה. אולי, אם יהיו יותר אנשים שיבואו עם סיפור דומה לשלך ויצאו עם זה לתקשורת ויעשו רעש הם יאמינו שיש אחד כזה שמנסה להדביק בכוונה אנשים באיידס וינסו לשים לו מארבים, אבל אני לא חושב שזה יקרה."
"אני בשום פנים ואופן לא מוכן ללכת לספר דבר כזה לעיתונאי. רק זה חסר לי."
"אני יכול לנסות לברר בשקט אם יש תלונות על אונס של גברים עם סיפור דומה לשלך, אבל אל תבנה על זה. יש מעט מאוד גברים שמוכנים לספר שאנסו אותם. גם לנשים קשה להתלונן על אונס ולגברים זה קשה עוד יותר."
"ונניח שאתה היית שוטר והיו מטילים עליך לתפוס את הטיפוס הזה, אנס האיידס, מה היית עושה?" חקר אבישי.
"הייתי מפזר שוטרים סמויים בכל מיני פאבים של הומואים שיסתובבו שם לבד, נושאים מכשיר הקלטה, יסתכלו על הנעלים של כולם ויחפשו סאקוני מידה חמישים, וכשיזהו זוג כזה ילכו להשתין בתקווה שהאנס יעקוב אחריהם וככה ילכדו אותו על חם. כמובן שזה לא יקרה, כל שוטר סמוי כזה צריך צוות מעקב שישמור עליו מחוץ לפאב ואין מצב שיקצו כל כך הרבה כוחות לטפל בבעיה שנוגעת רק להומואים, וכמו שאני מכיר שוטרים הם יגידו שמגיע לבחור הזה פרס, לא עונש."
"אתה לא מגזים? מה, כל השוטרים הומופובים?" נבהל אבישי.
"לא כולם רק אלו שאני מכיר, מצד שני יכול להיות שאני טועה ודברים השתנו מאז שעזבתי את המשטרה, אבל במקומך לא הייתי סומך על זה."
"אם ככה, אנחנו צריכים לנסות ללכוד אותו בעצמנו." החליט אבישי.
"מי זה אנחנו? אני קשיש מידי להסתובב בלילות בפאבים, וגם אם אני אראה מישהו עם סאקוני מספר חמישים, מה בדיוק אני אמור לעשות לו? להמם אותו במכת קארטה ולחתוך לו את הזין?"
הם שוב החליפו מבט ואז קמו, הודו לי ואבישי שאל כמה הוא חייב לי על ההתייעצות.
"איזה התייעצות? בסך הכול שוחחנו קצת על משהו היפותטי לגמרי. אתה לא חייב לי כלום, אבל בבקשה ממך אבישי, תיזהר, טוב?"
"אל תדאג, יהיה בסדר." אמר אבישי והסתלק יד ביד עם ערן.כמה שבועות אחר כך המצב בבית חזר לקדמותו, כלומר, כמעט לקדמותו - יובל עדיין גר אצלי – ואני שכבתי עם סשה במיטה וצפיתי בחדשות הלילה.
כרגיל אחרי הסקס היינו מעט מנומנמים, סשה בעצם ישן, אבל התעורר כשתקעתי בו מרפק.
"תראה." פקדתי עליו.
"מה?" הוא נבהל והתיישב, "לראות מה?"
"בטלוויזיה, תראה, מישהו נפל מהגג. המשטרה עדיין לא יודעת אם זו הייתה תאונה או רצח על רקע של חיסול חשבונות של העולם התחתון."
"נו, אז מה? עוד סוחר סמים אחד גמר את הקריירה. את מי זה מעניין?" מחה סשה, מביט משועמם באמבולנס של מד"א ששני פאראמדיקים עם וסטים כתומים הכניסו לתוכו אלונקה מתקפלת שעליה שכב מישהו שהיה מכוסה כולו בסדין מלבד כפות רגליו, כפות רגלים ענקיות נעולות נעלי סאקוני כחולות עם פסי כסף.
