---
id: 18264
title: "שחור לבן - פרק ד'"
author: "לילי"
author_id: 1857
date: "2014-08-28"
category: "אהבת נשים"
tags: ['אהבת נשים']
prev_chapter_id: 18248
next_chapter_id: 18287
original_url: "http://gogay.co.il/story.php?id=18264"
---

# שחור לבן - פרק ד'

מגיעה לדירה, מכניסה מפתח ורואה אותה כבר בפנים, לא איבדה את המפתח שנתתי לה. מכורבלת עם עצמה על הספה בסלון, כבר סיימה לבכות.
ברקע בפול ווליום מנגנים K's Choice, מצד אחד מאיימים לקרוע לי את עור התוף, מצד שני מחזירים אותי בסטירת נוסטלגיה לימי התיכון הקשים בהם יצאתי מהארון.http://artists.letssingit.com/ks-choice-lyrics-always-everywhere-m6k7tz1#axzz39MAYWcGd*הסולנית מספרת לאמה שכיבתה את האור ונשקה לה לילה טוב, ואימא אני יודעת שאני אהיה בסדר, כבר לא יכולה לחכות לגדול, למצוא את חיי, להיות אישה טובה ועוד אחת כזו חכמה, אני בטוחה. מעולם לא לקחתי אותנו כמובן מאליו, ותמיד ידעתי שאת ואני מיוחדות, אבל אף פעם לא ידעתי כמה אתגעגע אלייך.*או קיי, הילדה לפחות חצי מחונכת. לפחות המוזיקה איכותית. ניגשתי לשלט של הרסיבר, מורידה עוצמות.
"היוש." שלחה לי, מבטה בוהה במרחב, אפאטית לחלוטין.
"היוש..." החזרתי. "קפה?" שמתי מים בקומקום והדלקתי.
היא חילקה הוראות ואני בחשתי, חוזרת לסלון עם שתי כוסות, מתיישבת על השטיח מולה על הרצפה, והיא ירדה מהספה מצטרפת אליי.
שתקנו דקה או שתיים בהן אני בחנתי את פניה, והיא בהתה לכוס הקפה מבלי להניד עפעף.
השעון הראה 23:00
חשבתי לעצמי איזה מזל גדול זה שלתפלצת הזאת יש אותי. אלוהים יודע לאן הייתה הולכת בסיטואציה אחרת, מסתובבת לי ברחובות... בשקט ברקע הסולנית ממשיכה לשיר מתוך האלבום שליווה אותי שנתיים, מכניס אותי לתוך המלנכוליה שאפפה את קרן. לחלוטין שינוי אווירה מהבחורה שעמדה מולי לפי רבע שעה עם כל ה...
"היא יודעת." פלטה לאוויר, מנתקת אותי ממחשבותיי.
חזרתי לעיניה של אחותי הקטנה, מבטה משדר שצפתה את זה ושעכשיו חרא. "אימא?"
"יאפ."
"מה היה?"
"הייתי עם חברים ואז חזרתי הביתה, נכנסתי לחדר שלי וראיתי דברים פתוחים במחשב ואת המחברת שלי פתוחה על המיטה."
"ואנחנו בטוחים שזאת היא?"
"כן. נכנסתי לסלון והיא עישנה ובכתה." מבט של עצב עיווה את פניה של קרן. "היא עשתה ככה בראש," הנידה בראש לשלילה, "כאילו אין שום מצב, ואז הורידה את הראש שלה למטה." וגם קרן הורידה את ראשה למטה, כאילו נזכרת, "הלכתי משם."
"יהיה בסדר."
היא הרימה אליי מבט מזלזל, "בינתיים הנבואות שלי מתגשמות, לא שלך."
"כן, אבל שלי מהולות ניסיון של כמה שנים מעלייך וסבלנות. שלך בפחד שניזון ממציאות ריאלית." היא עיקמה מבט, ואני המשכתי, "אנחנו לא סותרות אחת את השנייה, קרן. היא תישבר, היא תקום ותחזור לעצמה, ויהיה בסדר." ליטפתי לשיערה ונשקתי ללחיה.
הטלפון שלה צלצל עם איזה רינגטון נוראי שלא זיהיתי. 'אימוש' על הצג, היא השתיקה את הצלצול.
"שיחה שלישית שלה כבר."
החלטתי להתעלם כרגע משיחת הטלפון שלא נענתה. "אבא יודע?"
"מאיפה לי לדעת? הלכתי!"
"תנשמי..." גערתי בשקט. הגיל הזה, מתי היא כבר תעבור אותו? איזה פה!
והסולנית המשיכה ללטף בקולה ברקע.*מעולם לא הרגשתי שאני שייכת למשהו או מישהו, ועדיין אני מסתמכת עלייך בכל דבר. אני יכולה לטעות לגבי כל כך הרבה, אבל, איפה שהוא אי שם, במקום בו דברים פשוט צומחים, שם נדמה שלמישהו יש מושג מה הוא רוצה ממני. אני קטנה מדיי בכדי להבין שאני קטנה. אני אנוכית מדיי בשביל להיות חזקה. האם אני מבוגרת מדיי בכדי לתת לגיל ההתבגרות שלי להימשך?*http://artists.letssingit.com/ks-choice-lyrics-somewhere-z6lfw7m#axzz39MAYWcGdהיא שתקה ואני שתקתי. רציתי ממש להגיד משהו חכם ונזכרתי בשלב הזה בחיים שלי, איך הכל נראה שחור. כאילו להתבגר לא מספיק, צריך גם להתמודד עם התיק הזה, ובכלל אין שרירים להרים אותו.
"כשהייתי בגילך הייתי ממש לבד," פתחתי, לא יודעת לאן אמשיך מכאן. היא הסתכלה עליי בעיניי עגל.
"הייתי שומעת את הדיסק הזה מלא. בוכה לעצמי ולמחברות, לא ממש היה לי למי לפרוק, לא כל כך רציתי לפרוק. לא היה לי אומץ." דיברתי לאט, נזכרת.
"אז התאהבתי בפעם הראשונה. היא הייתה סטרייטית. מצאתי את עצמי בפעם הראשונה." חיוך כמעט בלתי נראה עלה על פניה.
"זה כל כך משך אותי להכיר את עצמי יותר ויותר לעומק, אבל הרגשתי חרא." מבטה ירד מטה. "הרגשתי שאני על סף לשבור להורים את הלב. הרגשתי מקולקלת, אבל לא הבנתי איך להתקלקל יכול להרגיש כל כך טבעי ונכון." הוצאתי את המילים מהר, "כל כך..." ונעצרתי לשנייה.
"אני." קרן השלימה אותי, גורמת לי להביט בה ולראות את עיניה זוהרות ודמעה אחת בורחת לה בחשאי. הרמתי ידי לנגב את דמעתה והושטתי לה טישו. משום מה הוא תמיד קרוב אצלי בבית.
נתתי לה רגע עם עצמה.
"אני לא מתכוונת," התחילה להתייפח ולהוציא את המילים בגמגום, בין לבין מתאמצת לנשום, "אני לא רוצה שיכאב להם, אבל," לקחה אוויר, "אני לא מסוגלת לא להיות ככה." הנהנתי לחיוב לאורך דיבורה המקוטע, תומכת במילותיה השבורות ועברתי לידה, מחבקת מהצד. "אני שונאת את זה!" הטיחה.
"כן, לולי שלי, זה חרא. אבל אני מבטיחה שזה עובר. אני מבטיחה ימים ורודים יותר, ימים בהם כל זה יהיה מאחורייך, ונצחק על זה ביחד." דיברתי מהר, כאילו העידוד שלי עושה תחרות עם העצב ועם דמעותיה.
סוף-סוף הניחה עליי ראש והתחילה להירגע. הבאתי לה עוד טישו, מכסה איתו את כל הפנים שלה עם כף ידי, מציקה.
"קרציה!"
צחקתי צחוק קצר בקול, מחבקת אותך מאחורה, חונקת. אני אעשה הכל כדי שלא תעבור את מה שאני עברתי. אני אהיה עבורה האחות שלי לא הייתה בתקופה הנוראית הזאת.
"טל!" נלחמה.
"שתקי!"
הטלפון שוב קטע את שיחתנו, שתינו מפנות אליו מבט. 'אימוש'
הסתכלתי על קרן, וזאת השיבה מבט של 'תשכחי מזה'.
"הלו" עניתי, הולכת עם הטלפון למרפסת.
"איפה את? שתים עשרה בלילה!" קולה של אימי היה חסר סבלנות ועייף. אני מכירה את הקול הזה כבר.
"אימא זאת טל, היא אצלי, הכל בסדר."
"הכל בסדר, אה? בטח שהכל בסדר!" דיבורה מזלזל. "היא ראתה את אחותה הגדולה והייתה חייבת ללכת בעקבותיה!"
"אימא..." ניסיתי לחדור אל מעטה הכעס שעיוור אותה, כבר פגשתי בעיוורון הזה בעברי. השתדלתי מאוד לשמור על איפוק.
"זה לא ג'ינס קרוע או תספורת שצומחת בחזרה!" רשפה.
"אימא," ניסיתי להיות קצת יותר אסרטיבית.
"אל תגידי לי אימא! עכשיו שתי הבנות שלי לסביות! מחר אני עושה מסיבה! אימא רוצה נכדים!" חדרה לי לבטן עם סכין שהתאמצתי לשלוף החוצה, מדממת. הזכרתי לעצמי שזה יעבור. זה זמני. כרגע היא מסונוורת.
"מה יש לך?" שאלתי בפליאה שקטה, מתחילה לאבד את הסבלנות.
"שאלה טובה, מה יש לי... תגידי לי את מה יש לי שיצאו לי שתי בנות לסביות! אולי גם אחיך רוצה להיות הומו? נתלה דגל בכניסה."
לקחתי אוויר לאט, נושמת לפני שאוציא את מילותיי.
"אימא, קשה לך לקבל, אני מבינה, את כועסת. זה שקרן לסבית לא אומר שעשית משהו רע, ועם כל הכבוד גם לא אני. היא לא לסבית כי אני לסבית." המשכתי לצלילי הגיחוך שלה מהצד השני של השיחה, "זה לא מדבק. ואל תדאגי למיניות של תומר. יותר נכון עבורך לדאוג שלא יכניס מישהי להיריון בטעות." נתתי לה להאזין בזמן שהרגעתי את עצמי, נושמת. "קרן תישן אצלי היום, אין צורך לדאוג לה. אני אתעלם מההערה שלך על נכדים, כי היינו בשיחה הזאת לא פעם אחת," כעסתי והבלגתי. "אם את צריכה משהו אני זמינה," לקחתי אוויר, "אני אוהבת אותך." היא שתקה, ואני המשכתי בקול רך יותר, "וקרן אוהבת אותך לא פחות." שמעתי אותה מושכת באף.
"לילה טוב אימא."
היא מלמלה בחזרה לילה טוב קטן וסגרנו את השיחה בשקט, ואני ידעתי שהיא האזינה. עם כל הקושי שבדבר, היא כן הצליחה להעלות לי את מפלס לחץ הדם, אבל זה לא הוגן להתעצבן עליה כשהיא רק גילתה שהבת השניה שלה לסבית. גם לי היה קשה לגלות על עצמי. זה רק הגיוני שגם לה יהיה קשה.
נכנסתי חזרה לסלון לקרן שהביטה בי מבעד לזכוכית לאורך השיחה, מתעניינת, אבל עכשיו היה לה מבט אדיש ועייף, ואני ניסיתי להחזיר לעצמי את השלווה אחרי השיחה.
היא הסתכלה אליי ואני אליה.
"יהיה בסדר, תפלצת."
"או קיי.." אמרה במלוא הכוונה. "רעות מקווה שהכל בסדר, ומחכה לטייל איתך בממלכת הסוכר."
הטיתי את ראשי לצד - החוצפה שיש לילדה הזאת לחטט לי בנייד כשאני מצילה לה את התחת - והיא הושיטה לי את הטלפון.
"היא לא רוצה להשמין לבד." המשיכה בנונשלנטיות, לאט-לאט מעלה חיוך על פניה כשרואה את תגובתי.
"אמרו לך כבר שאת מפלצת קטנה?" לקחתי ממנה את הנייד.
"פה ושם." חייכה, לוקחת את הטלפון שלה ממני, בעוד אני פותחת את ההודעה שחיכתה לי, מיד מעבירה את מצב רוחי הקרבי למרשמלו רך טבול בשוקולד חם.
אני: "יהיה בסדר. יש במה לטפל, אבל אני בטוחה שיסתדר בעתיד. באמת, את נורא שמנה בתנוך האוזן הימני, אל תיסחפי עם הסוכרים." עקצתי, יש לה גוף מדהים. "אבל אולי תוכלי להחזיר לי בקינוח משמין שנאכל אחרי ארוחת ערב אצלי בדירה?"
רעות: "סיקרנת. אני מחכה לשמוע מה קרה. ולגבי הקינוח אין לך מושג לאן נכנסת, אבל קינוח תקבלי ;) "
קבענו לסוף השבוע ומשהו חם מילא אותי. משהו שלא הרגשתי זמן מה דגדג לי בבטן. כן, זה פרפרים. אני זוכרת.מירי בן ארי ברקע, ואני כמו ילדה טובה עם סינר עליי, סכין השף לצידי, והגוף זז לקצב הכינור החשמלי וההיפ הופ שברקע. בישלתי ארוחה קטנה ונעימה, אבל משביעה ועשירה במרכיבים, משאירה את הקינוח לזאת שאחראית לפרפרים בבטן. הבית הבריק, ושני נרות ריחניים עמדו לצידי הפלאזמה ונעים לי בלב.
מפחדת. אבל נעים לי.
את ריחות הבישול השלתי מעליי במקלחת חמה ושיניתי את האווירה המוסיקלית למשהו יותר תואם לאירוע.
פתחתי לרעות את הדלת בחיוך, ריחה הנעים נודד לאפי. נשקתי ללחיה והזמנתי אותה פנימה, לוקחת ממנה את את מגש הסוכרים שהביאה איתה. "אפשר להציץ?" רעות הנהנה לחיוב, ואני חזיתי בקאפקייקס הצבעוניים שהכינה, שמיד גרמו לי לפלוט צחוק משוחרר, מכסה את הפנים עם ידי הפנויה שלא אחזה במגש. כמה מביך.
היא הכינה קאפקייקס בצורה של עוגיפלצת, שכל אחד מהם אחז בפטיש או קרדום, והיו להם כובעי מגן פלסטיק צהובים של אתרי בניה.
"או קיי," צחקתי "זה בשביל..."
"החומה שלך." חייכה.
הנחתי את המגש על השיש. "את תמיד לוקחת תפקידים כל כך ברצינות?"
"בטח, אחרת לא יבחרו בי לכהן בפעם הבאה."
"חבל שחולדאי לא כמוך, למרות שבוחרים בו שוב ושוב." היא צחקה, ואני הצעתי לה לשבת לשולחן שכבר היה ערוך.
"מריח ממש טוב."
"תודה, בתיאבון."
שאלנו אחת את השניה איך עבר השבוע עד כה, ישתבח שהגיע חג חמישי השמח.
"אז למה ברחת לי בפעם שעברה?" שאלה והכניסה עוד ביס לפה.
"לא ברחתי." נעלבתי.
"אני צוחקת, אני יודעת שלא באמת ברחת. תספרי לי מה קרה?"
"אמממ..." חשבתי איך מספרים את זה נכון ואז זרקתי את כל התיאוריות לפח, "כמה ימים לפני שנפגשנו אחותי יצאה מהארון בפניי." רעות הפסיקה ללעוס, "ואז אימא שלי גילתה שהבת השניה שלה גם," שיחקתי עם המזלג באוויר, מנסה להבין מה המושג שאני רוצה להשתמש בו, "זורחת בצבעי הקשת."
"וואו!" ניכר שעיכלה, "משפחה צבעונית."
"כן," חייכתי, "מסתבר."
"יש עוד אחים על הקשת?"
"יש לי אח סנדוויץ', הוא בצבא, אבל אין מצב שהוא הומו. הוא דון ז'ואן קטן."
"או קיי ומה קרה?"
"וכצפוי, לאימא קשה. היית מצפה שאחרי שעשתה את המסע איתי יהיה לה יותר ברור איך מתנהגים או מה כן או לא עושים, אבל אני מניחה שזה שבר בה איזו ציפייה שנותרה לגבי הבת השניה שלה."
"אז מה עכשיו?"
"עכשיו ניתן לה קצת זמן. ברור לי שהיא תתעשת אחרי שתבין שזה מה יש. היא מכירה את הכללים, פשוט קצת עסוקה כרגע בלהוציא קיטור של כאב ואכזבה."
"איך את עם זה? אחותך?" שאלה והוסיפה, "כאב ואכזבה אלה מילים קשות."
"אני חמורה גדולה. זה בסדר, קצת מעציב, קצת מחזיר אחורה, אבל אני אשרוד את זה. אני דואגת לקרן. היא ישנה פה איזה יומיים ואז חזרה הביתה לאימא שקטה יותר."
רעות חייכה בשקט וחזרה לצלחת שלה, לסיים את שארית המנה.
"מה?" ניסיתי להבין את פשר חיוכה.
"סתם."
"נו מה..."
"סתם, זה נחמד שיש לה אותך."
הוחמאתי, "אני בטוחה שאת היית עושה את אותו הדבר אם לא יותר."
"הייתי רוצה לחשוב שזה נכון, אבל בסיפור שלי אני האחות הקטנה, אז לעולם לא נדע."
סיימנו את האוכל, רעות התעקשה לרחוץ כלים ואני פיניתי, ובינתיים הכנתי לנו את הסלון שם ערכתי כמה נשנושים ושתי כוסות יין. הגשתי לרעות מגבת לידיים והובלתי לספה שם התיישבה לצידי.
המשכנו בשיחה על אחים ומערכות היחסית איתם, לרעות אחות גדולה אחת ובניהן מערכת יחסית יפה ונדמה שהקשר עמוק. סיפרתי על ההורים ומסע הקבלה שלי, איך לאימא היה קשה ואבא היה נוקשה וריאלי, "ככה את, אני לא יכול לשנות את זה, אין סיבה שאוהב אותך פחות, הרי איזה מן אהבה היתה לי אם הייתי פתאום זונח אותך? שתלויה בדבר? אז זה שקר." ורעות התפעלה מכוחו וגודלו. "איזה אבא נדיר."
"איך זה עובד אצלך בבית?"
"אצלי זה קצת שונה."
"תסבירי." ביקשתי.
"אבא גר בצפון והוא ואשתו סבבה. אימא," בהתה למקום רחוק-רחוק, "אימא זה סיפור אחר." והיא נעצרה והסתכלה עליי ברוך.
"שנספר אותו היום?" שאלתי.
"אולי," ענתה ואני חייכתי, מחליטה שלא ללחוץ.
כוס יין אחת נגמרה, ומילאתי לשתינו כוסית שניה. הרגשתי שהיין ריכך אותי. המשכנו לדבר וקרבתי אליה, נהנית להקשיב לה, איך שהיא בוהה במרחב כשהיא נסחפת עם הסיפורים ופתאום היא נעצרה באמצע סיפורה, החזירה את מבטה אליי ואמרה בחיוך, "טל, את מוציאה אותי מריכוז." ואז הבנתי שידי מטיילת על ירכה הלוך ושוב, חייכתי.
אני רוצה אותה. לקחתי את שתי כוסות היין והנחתי אותן על השולחן באיטיות, חוזרת עם מבטי קרוב אליה. ידי נחה שוב על ירכה, אבל הפעם עם כל כף היד, ונשקתי לשפתיה הבשרניות נשיקה רכה ואיטית, נשיקה שהציפה אותי ברגש ובתשוקה. היא מעוררת אותי. מעוררת אותי במובן עמוק ורגשי. ידה רפרפה בעדינות מטריפה על פניי, ממשיכה משם לעורף, גורמת לשיערותיי לסמור ולי לפלוט אנקת תשוקה. שתינו מתנשפות, ידיי אחזו בה, האחת שזורה בתוך שיערה והשניה בכתפה. ידה השניה ליטפה את צידי גופי לאורכו מעלה ומטה, ונשקתי לה, לחלוטין מנותקת מאיזה יום היום ואיפה אני נמצאת. רק מרוכזת במגע שפתותינו ולשונותינו זו על השניה. ידה ירדה לאורך חולצתי וחדרה מתחתיה, אוחזת בעדינות אסרטיבית את אגני. קפאתי. מנתקת את הנשיקה בשאיפת אוויר חדה, אך נשארת צמודה אליה. שתי ידיי אוחזות בכתפיה, מנסה לא ליפול שוב לתהום, ידה יצאה מבעד לחולצתי והיא עטפה את גב כף ידי שהיתה עליה, מניחה את ידה השניה על פניי ואני הרשיתי לעצמי להישען על כף ידה לרגע, מרגישה סערה של מגוון רגשות עולים בי. אני כל כך רוצה לצאת מהמקום הזה. הלב שלי פעם חזק והתנשפתי, חלקית מתשוקה וחלקית מהפחד והאימה שאחזו בי.
"טל?" קולה ירד אוקטבה ולטף לאוזניי.
פקחתי עיניים ובהיתי בכחול שלה, בולעת רוק, מנסה להבין איך נושמים נכון. היא ליטפה את שיערי. ניסיתי להוציא מילים. רציתי להגיד שאני בוערת מצורך להרגיש אותה, שכואב לי ושורף לי אי שם במרכז הלב, שהבטן שלי מכווצת, וכבר הרבה זמן אני מנסה להבין איך מתקנים אותה, שהיא יפה כל כך ומבינה ומכילה ברמות שאני מפחדת שהמילים שלי והצלקות שלי יבריחו אותה. כל הנאומים רצו לי בראש, חנקו אותי וצפו כלחלוחית בעיניי. שאפתי אוויר עם כוונה להתחיל לדבר, פי נפתח ובאותה מהירות נסגר, אצבעותיי נחו עליו. עצמתי את עיניי מאפשרת לדמעה אחת לברוח. כבד לי. אני נטרפת. איך אפשר להיקרע כל כך בין צד שרוצה לצד שנרתע?
היא חיבקה אותי בשתי ידיה, ואני אימצתי את שנתנה, מניחה את ראשי על שקע צווארה, משחררת בכי שקט כשהיא לוטפת לגבי ואני עסוקה בלהוציא.
"זה בסדר." היא נשקה לראשי.
נרגעתי מהבכי והתנתקתי מהחיבוק, מסתכלת בעיניה. לא נעבור את זה בלי שאספר. אני צריכה שהיא תדע.
"תהיי סבלנית," ביקשתי, והיא ענתה, "בטח." בקול שלו, מביטה בי לעומק. בחנתי את מבטה, אי אפשר לטעות בכנות שיוצאת ממנה, אמת כזו...
"אני לא יודעת איך מספרים את זה." פתחתי, מרגישה את כל גופי נכנס לערפל מריר שורף.
"זה בסדר. תתחילי איפה שנכון לך, ברגע שאת מרגישה שהגיע הזמן."
חשבתי כמה יופי יש באדם אחד, ואיך השקט שלה עוטף את הכאב. לקחתי רגע לעצמי, נשאבת אחורה לזיכרון ישן.
"זה קרה לפני שלוש שנים. המזגן בדירה שלי התקלקל, וחיכיתי לטכנאי בבית." לקחתי נשימה. "הגיע בחור נחמד, הצעתי לו לשתות והוא ניגש למלאכה מהר מאוד, מסביר תוך כדי עבודה את כל מה שעשה ואיך זה קרה. בזמן שעבדנו על המזגן דיברנו על הא ועל דא," הדופק שלי עלה אט-אט. "לא משנה. מפה לשם הוא," קולי רעד ואני כחכחתי בגרוני, מנסה להגיע לפואנטה, מתעלמת מהדמעות, "הוא תפס אותי בכוח," הרגשתי את גופי מתקשח ומתרחק מרעות, "ואנס אותי." ידה של רעות כיסתה את פיה, "במשך חצי שעה תמימה." ודוק דמעות כיסה את כל הכחול בעיניה.
"בברוטאליות." הוספתי, אחרי שנזכרתי איך החריב את כל תמימותי, משחיר כל פיסה טהורה בגופי. היא מצמצה, והדמעות נחו על פניה בשקט, זולגות על הגומות.
ניגבתי את עיניי עם שביב של כעס מריר על הקלות הבלתי נסבלת בה הפך את חיי לגיהנום עלי אדמות. "וזה בערך הסיפור שלי, או הסיבה ש..." נעצרתי, "שאני נעצרת כל הזמן ומרימה חומות," ורעות ניענעה את ראשה לשלילה, כמו מנסה לומר שזה ממש לא חשוב לה כרגע.
הפניתי את גופי ממנה, פונה לשולחן ולוגמת עוד מכוס היין היתומה, מאפשרת לה לבלוע את הצפרדע בזמנה החופשי.
עברו דקה או שתיים במהלכן אני החזרתי לעצמי את הנשימה, ואז היא אמרה, "אני מצטערת טל."
הפניתי פניי אליה, רואה את הצער שהשתקף במבטה והנהנתי בהבנה. היא לקחה את כף ידי בעדינות כזו, כאילו והייתי זכוכית דקה, והיא פחדה לשבור אותי ואני איפשרתי לה.
"כואב לי לשמוע ש..." קולה היה קטן ושקט, "שעברת חוויה מטלטלת וקשה... ולא פיירית." השפלתי מבט אל ידינו ונתתי למילים שלה לחדור. רעד עבר בידי ומיד היא עטפה אותה, לוטפת בתנועות מהירות הלוך ושוב, פניה נדהמות ונעטפנו בשקט.
"טל?" הרמתי את פניי ממתינה לשאלתה. "את..." התעמקה בעיניי, כאילו ומחפשת תשובה לשאלה שעוד לא נשאלה "עשית עם זה משהו?"
הנדתי בראשי לשלילה. מבטינו החלו להם שיח אילם משל עצמם, היא אומרת חמלה ומחפשת למחות, אני בעיקשות מתבצרת בעמדתי וידה עולה ומלטפת את לחיי, אצבעותיה נשזרות בשיערי, עיניי יורדות אל הרצפה והיא מטה את ראשי מעלה שאסתכל שוב חזרה לכיוונה, אני בוהה בעיניה ומשחררת דמעה סוררת. חישקתי את לסתותיי זו לזו, כועסת על הכאב, כועסת על החולשה. רעות ניגבה את פניי וחיבקה אותי. באותו רגע הרגשתי כה מוגנת. הרגשתי ששום דבר לא יפגע בי, ושאני בידיים טובות.
שפתיה נחו על צווארי תוך כדי חיבוק, היא נשקה לי לאורכו נשיקות עוטפות, חמות, אפילו קצת חושקות. "את מדהימה בעיניי," לחשה קרוב לאוזני, קולה נמוך ומלטף גורם לי לפקוח עיניים רעבות שהספקתי לעצום בעודי מתמכרת למגעה על עורי. עטפתי את שני צידי פניה בכפות ידיי החמות ומיקמתי את שפתיה מול שלי, נושקת לה נשיקה רעבה, רטובה, עמוקה. היא פתחה את פיה אל לשוני שעטפה אותה מבפנים, נאנחת.
"טל," קראה בין הנשיקות, תפסתי את פיה שוב, ידיי עוטפות את גופה.
"טל..." התעקשה.
"ממממ?" לא יכולתי להתיק שפתיי ממנה.
"טל," ניתקה ברוך את הנשיקה, תפסה את פניי והרחיקה אותי, שתינו מתנשפות, עיניינו קלועות בקשר הדוק. "אל תכריחי את עצמך." אמרה.
בהיתי בעיניה, והיא הוסיפה, "אני לא ממהרת לשום מקום."
חשבתי על מילותיה, על מידת המוכנות שלי, על החום הלוחץ שהרגשתי בין רגליי, מנשקת אותה נשיקות קטנות על שפתיה. "אני לא מכריחה כמו שמתקשה לעצור את עצמי. את..." נשכתי את שפתיי, בוהה בשלה שהיו אדומות כמו היין.
"אני מה?" חייכה אליי, מרוצה מעצמה.
"את משהו אחר." אמרתי, תופסת אותה באגן ומקרבת שפתיי לנשיקה. היא משכה שפתיה ממני, בוהה בעיניי בחיוך מתגרה. תפסתי את צווארה והיא נענתה לרצוני באיטיות מעוררת, נושקת לי ומתסיסה, והצורך בי גובר, מפעפע בעורקיי ועולה. החום בנינו עלה במהירות, מסחרר את הנשיקה למערבולת תשוקה ענקית.
"טל, את מקשה עליי, ואני רוצה שתהיי מוכנה ובשלה לזה."
בהיתי בעיניה, מהופנטת. "תני לי," אמרתי, הודפת את גופה והיא נשכבה על הספה. גופי נמתח מעל שלה, נחושה לשבור חומות, הובלתי אותנו לשביל שלא ידעתי מה טומן בחובו.
