---
id: 18214
title: "שחור לבן - פרק א'"
author: "לילי"
author_id: 1857
date: "2014-08-07"
category: "אהבת נשים"
tags: ['המומלצים']
prev_chapter_id: None
next_chapter_id: 18219
original_url: "http://gogay.co.il/story.php?id=18214"
---

# שחור לבן - פרק א'

צעדתי ברחוב רוטשילד התל אביבי, החום חונק, השמש יוקדת, שמתי פעמיי למסעדה תל אביבית ממוצעת לפגוש את מיטל, באוזניות אקסל רוז צורח 'אתה יכול כל מה שתרצה אבל עדיף לך לא לקחת את זה ממני' ואני צועדת לקצב שנותן המתופף. מיטל ראתה אותי בכניסה ונופפה בידה, צעדתי לקראתה, מתענגת על המזגן. עוד אחד מהרגעים שאני מודה לאלוהים שהפסקתי לעשן לפני חמש שנים, איך סבלתי את הסירחון הזה בחום התל אביבי המזיע - אין לי מושג.
התיישבתי לידה, היא סימסה הודעה אחרונה ושמה את הנייד בצד בהפגנתיות.
אספתי את שלל התלתלים שלי, מנסה לספוג מקסימום מזגן עד שארגע ושאלתי את מיטל לשלומה בשפת הסימנים.
מיטל היא איפשהו על הסקאלה בין טום בוי לנשית, משדרת עוצמה מצד אחד ורוך מצד שני, את עור הפיל שלה היא רכשה מכיוון שהיא חרשת, אבל החיוך הכובש בא מאימא. עוד כשלימדה אותי את שפת הסימנים בקורס הראשון שלקחתי קלטתי, כשצחקקה עליי פה ושם, את נטייתה המינית, הרדאר צפצף לכל כיוון. ובאמת בסוף הקורס השני עשינו סוג של חגיגה ופרידה ושם שברה קצת את הדיסטנס שלה והציגה בפנינו את זוגתה רותם שבאה לבקר, אישה חרשת בעצמה.
זוג הורס, אני זוכרת את הפעם הראשונה שראיתי אותן מדברות זו עם זו בשפת הסימנים ואיך שרואים בתנועות הידיים את החיבור הסקסי שלהן יחד, הבנה מיידית - אני כמובן הייתי רחוקה מאוד מלהבין את שתיהן בשיח כי זה היה קצב אחר לחלוטין ואני הייתי פעורה. כיום כסטודנטית ללימודי מתורגמנות בשס"י (שפת הסימנים הישראלית) מצאתי את עצמי בפאזה אחרת, קולטת דברים בקצב קצת שונה שבאמת איפשר לי לנהל איתם שיח בקצב שפוי יותר, פחות מגמגמת עם הידיים.
"את נראית טוב" סימנה לי במבט מתפעל.
"כן, היית עושה אותי, אבל את תפוסה חזק אז תתנהגי יפה" והיא צחקה לתגובתי.
המלצר קרב לכיווננו בעקבות הרמת היד שלי וכשראה את תנועות הידיים שלנו מיד נתן סיבוב חזרה לעמדה, אומר למי שכנראה הייתה האחמ"שית של אותה משמרת "לא לא לא... מה קרה לך?! אני לא יודע להתמודד עם זה, הנה רעות... שרעות תלך" מה שהוא לא ידע זה שאני שומעת, כיוון שלא פציתי פה, ושתרגמתי את זה כמובן למיטל.
בתגובה היא זרקה "שחקי אותה חרשת" ואני חייכתי לאור העובדה שהיא נהנית מהסודיות שבדבר ומהאתגר שזה מציב לנותני השירות.
מי שכנראה הייתה רעות באה עם חיוך מטריף על פניה, קוקו אסוף ברישול שניתן לראות אצל מרבית המלצריות ונכונות מדהימה לתת שירות, כבר נרגעתי מהזעזוע של המלצר המזעזע שבא לפניה.
'בטח בגלל זה מחזיקים אותה' אמרתי לעצמי.
"שלום בנות." הייתי בטוחה שראיתי ניצוץ מהחיוך שלה כמו בסרטים המצוירים.
חייכנו חזרה והיא שאלה "מה בשבילכן?"
בידיי סימנתי -משהו קטן- והצבעתי על האייס קפה וסלט בתפריט מאזינה לרעות המלצרית החמודה חוזרת על דבריי במלמול ורושמת בידיה העדינות מלאות הטבעות.
מיטל הזמינה לה משהו קטן ושתיה בצד ורעות סיימה לרשום, קרצה אלינו ועשתה תנועה של -אחלה- עם היד. אהבתי.
"מרשים" אמרתי למיטל, צופה ברעות מתרחקת מאיתנו
"כן, יש את אלה שלא נכנסות לשוק ופשוט זורמות בטבעיות, רק תנקי קצת את הריר שנוזל לך מהצד כאן" עקצה
"שתקי, את בזוגיות" החזרתי
שתינו יודעות שיש מצב שהיה קורה בנינו משהו לולא הייתה תפוסה, כבר דיברנו על זה בעבר ברמיזה קלה, אבל למיטל הייתה בת זוג ומבחינת שתינו זה משהו שלא שוברים, שמחתי לגלות שהיא נמצאת איתי באותו עמוד והחלטנו שבין שתינו תתפתח ידידות אמיצה. מיטל התגלתה כחדת אבחנה, קולטת את הסביבה שלה בשניות מבלי לשמוע כלום. "זה באוויר" היא הייתה אומרת, ומסבה את תשומת ליבי למה שמתרחש לי מתחת לאף ואני מפספסת כי אני "הולכת שבי אחרי צלילים מיותרים" הייתה אוהבת לרדת עליי.
סיימנו את הארוחה והשארנו טיפ מכובד למלצרית ששווה את זה, הבאתי אליה את הקופסא האווילית שבה מגישים את הטיפ והתכווננתי ליציאה
"חרשת אילמת אבל יפה" אמרה רעות לאידיוט.
ואז נעצרתי באחת, מסתובבת אחורנית, ושלפתי מהכיס האחורי כרטיס ביקור, התקרבתי לרעות קצת יותר מהמקובל בסיטואציות חברתיות ואמרתי לה בקול שקט, "חרשים הם לא אילמים רעות, אבל תודה על המחמאה." והנחתי את הכרטיס בקופסא של הטיפ.
השארתי את שניהם פעורי פה ויצאתי החוצה, מצטרפת למיטל.
המשכתי בסידוריי לבנק, נפרדת ממיטל לשלום, מהרהרת תוך כדי הליכה מתי אמצא מישהי שתוכל לאכול אותי ואת המקום השחור הזה שלי שאף אחת לא מצליחה להתמודד איתו כבר שלוש שנים, שלוש שנים מאז נפער בי חור ענק שלא רואים את סופו.
הגעתי הביתה אחרי קפיצה ל AM PM מתמרמרת על עצמי כמה הם גנבים, לא להאמין כמה עולים שני בקבוקי בירה, עוד יותר לא להאמין שגם בגיל 28 צריך תעודת זהות, תפעיל שיקול דעת ילד!
התפשטתי ונכנסתי לאמבטיה, פותחת מעליי את זרם המים, שוטפת מעליי את הלחות התל אביבית, תוך כדי חפיפה נזכרת בידיים עם הטבעות וחיוך עם גומות שנוצץ לעברי, המים מורידים מעליי בועות סבון, עוצמת את עיניי, רוכנת קדימה עם שתי ידיים על הקרמיקה, נותנת לזרם לדפוק חזק על הגב, המים חמים ומפרקים את שריריי אט אט, מרשה לעצמי לפנטז על מלצרית יפה, ידיים, חיוך, נשיקה, יד אחת נשלחת לליטוף, אחרת לנגיעה... עד שהפלאשבקים עולים בי שוב ואני נעצרת באותה תנוחה, שתי כפות ידיים פתוחות על הקיר, פניי לרצפת האמבטיה, עיניים נפקחות באימה והן מתחילות לרוץ מולי, אחת אחרי השניה, תמונה אחר תמונה, פלאשבקים של רסיסי זכרונות, מה שהמוח מוכן לזכור. המים החמים לא מפסיקים לדפוק והכאב משתלב נפלא בתוך הסיוט החוזר והנשנה אצלי בראש, לא מצליחה לזוז, מרותקת למקומי, הנשימות מעלות את הקצב, הדופק לא מאחר לעלות, האצבעות נאחזות בקרמיקה כאילו יכולות לעצור את החוויה הנוראית הזו מלחזור על עצמה בראשי, אני לא נושמת, העיניים מאדימות, הדם עולה לראש.
'נשימות טל, תנשמי' אמרתי לעצמי בתוכי
התחלתי לשאוף אוויר בכוח אל מול הדמות הזאת שתקועה מול עיניי, נושפת חמצן מריאותיי ורושפת, לוחצת את הקיר הרחק ממני, כאילו ודוחפת את זה יותר רחוק, לא רוצה את זה!
"די... די... דיייי!" צרחתי לאוויר, דוחפת את עצמי למצב עמידה ותוך שניה מתמוטטת על גבי הצידה, כאילו ומתפרקת אחרי מרתון ארבעים ושתיים קילומטר. מתנשפת, מרוסקת. מנסה להעלים מהראש תמונות שהלוואי וימחקו כבר מהתודעה שלי.
התנגבתי ובדרכי למיטה פתחתי בקבוק בירה, טלוויזיה – מוקלטות – ח*ב*ר*י*ם, כי מה עוד ישכיח ממני את הסיוט החי הזה.
אבל על מי אני עובדת? ידעתי שאשבר, קמתי, התלבשתי בשניות וגמעתי את המרחק חזרה לאותה מסעדה בצעדים מהירים, חיוך מרוח על פניי, מלאת בטחון. עוד לפני הכניסה למסעדה ראיתי את פניה דרך החלון, ליבי החל פועם בקצב מהיר, הגעתי לכניסה וראיתי אותה מקלידה הזמנה בעמדה שלה, מחזירה פנקס לכיס ושמה פעמיה לכיוון המטבח. שיוויתי לעצמי ארשת פנים כועסת ואמרתי לה "סליחה? רעות, נכון?" הנהנה לחיוב בחיוך שמיד ירד כשראתה את הכעס שזייפתי
"אני רוצה להראות לך משהו." סימנתי לה בידי לבוא אחריי ומיד באה בעקבותיי, הובלתי אותנו לכיוון השירותים ובכניסה פתחתי בנאום, מוודאה שהיא נכנסת אחריי לתא המרווח 'זה כמו חדר' חשבתי לעצמי.
"תראי איך זה נראה, ככה שירותים של מסעדה אמורים להראות?" רעות הסתכלה על הרצפה שפחות או יותר נצצה ואחרי שנעלתי אחרינו את הדלת היא הסתובבה עם מבט לא מבין לכיווני, תוהה איזה מחזה כל כך הסעיר אותי ואיך שסיימה את הסיבוב לעברי ראתה שפניי כמעט נוגעים בפניה וכעסי הפך למבט מחויך, קצת מרוצה מעצמו, מבטה המבולבל מעט מתחלף לאט לאט למבט מבין וקצת אחר כך למבט רעב.
כף ידי הפתוחה נחה על בטנה השטוחה, קצת מעל הפופיק, דוחפת אותה באיטיות מלאת תאווה עד שנתקלה קלות בקיר, משחררת נשימה שכמעט ולא נשמעה. ידי השניה אוחזת בפניה בעודי מנשקת אותה וידיה עלו אוחזות בפני כששתינו מתחילות לאבד שליטה על הנשימות שלנו, ערפל התשוקה מתחיל לרדת עלינו, פרמתי את כפתורי חולצתה מורידה מבט אל חזה מעוצב בצורה מושלמת, מהדקת את פי אל צווארה, מנשקת ויונקת את עורה בעוד היא משחררת נשימה איטית וכבדה לאוויר, שולחת חיצים בכל גופי המתנקזים בין רגליי, שתי ידיי לופתות את אגנה בעוצמה, ממשיכות ועולות לכל אורך הגב, ידיה תופסות את שיערי בחוזקה, מצמידות אותי חזק אליה כשידיי יורדות לישבניה באחיזה חושקת ומיד עולות חזרה היישר אל החזה שלה, לוטפת ומעסה אותו קלות, אגנה החל נצמד אליי ומחפש מגע, ומשתחררות ממנה אנחות קטנות שנותנות לכל טירוף התאווה לאחוז בי במלואו, ידי נשלחה אל בין רגליה מעל המכנס, לוחצת וסוחטת ממנה עוד אנחה כבדה רמה אל תוך החלל
"עוד," לחשה לאוזני, נושכת את התנוך.
משכתי את ידי ממנה רק בכדי להוריד אותה שוב, נכנסת בין בד התחתונים לעורה החם, אצבעותיי לוטפות את הרטיבות הסמיכה והחמה שחיכתה לי, היא תפסה את שיערי ומשכה אותי לנשיקה עמוקה, אגנה זז קדימה ואחורה, מבקש, לשונה חודרת עמוק לפי בזמן שהחדרתי אצבע אל תוך מעמקי הבערה שלה, גורמת לנשימתה להיעצר בשאיפת אוויר חדה, שולפת את אצבעי רק כדי להחזיר שתיים פנימה, נשימותיה התקצרו בעודי דופקת אותה על הקיר, ציפורניה נעוצות בשתי כתפיי לא משחררות ושתי שפתיה המלאות מתנשפות על צווארי, בין נשימה לנשימה נושכת ומוצצת ולבטח משאירה שם סימן. גלי רטיבות הקיפו את ידי וכל שרירי גופה התכווצו.
לפתע אגנה חדל מכל תזוזה וידיה שלוחות אל ראשי אוחזת שלא אברח.
"אל תפסיקי." לחשה באוזני בנשימה קצרה, הגברתי את הקצב עד שהרגשתי אותה מתכווצת עליי, אנחות בלתי נשלטות יוצאות מפיה כשהיא גומרת בגל רטיבות נוסף על ידי, עיניה נעצמות בחוזקה ופיה נפער בתדהמה.
היא החזירה לעצמה לאט לאט את הנשימה, נשקה לפי ללא הרף ונשקתי לה בחזרה בתשוקה.
ידיה אחזו בכתפיי והטיחו אותי על הקיר, חייכתי.
בלי ששמתי לב ידה נכנסה בשניה אל תוך תחתוניי, משתקת אותי ובתגובה אינסטינקטיבית ראשי נמשך ממנה אחורנית, מסך שחור יורד עליי כמו סטירה חזקה לפנים, הפסקתי לנשום וידיי עפו עליה, דחפתי אותה ממני ברפלקס תוך שזעקת "לאאא!" בורחת מגרוני, ראשה נדפק בעוצמה בקיר ועינייה נעצמו כשהיא התמוטטה על הרצפה.
שתי ידיי נשלחו אל פי, מסרבת להאמין.
-----
זינקתי למצב ישיבה, עם קוצר נשימה, זיעה קרה ניגרת על כל גופי, ליבי ניסה כנראה לצאת החוצה כי עוצמת הפעימות בה דפק הכאיבה לי, ידי הורמה לבית החזה כאילו מנסה לשמור עליו שלא יברח.
הרמתי את מבטי, המסך ריצד מולי, הסתכלתי ימינה ושמאלה, אני בחדר...
זה חלום...
זה לא אמיתי...
נזרקתי אחורנית על הכרית, ידי עדיין נחה על ליבי, קצב הלב אט אט חוזר לעצמו, בלעתי רוק מעכלת את מה שקרה כאן עכשיו.
ידי השניה נשלחה לנייד על השידה.
ארבע וחצי לפנות בוקר.
בוקר טוב.
