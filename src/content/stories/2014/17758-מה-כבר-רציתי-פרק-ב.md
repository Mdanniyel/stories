---
id: 17758
title: "מה כבר רציתי? - פרק ב'"
author: "שקוף"
author_id: 1717
date: "2014-03-10"
category: "אהבת גברים"
tags: ['איידס', 'מיניות וזוגיות']
prev_chapter_id: 17757
next_chapter_id: 17759
original_url: "http://gogay.co.il/story.php?id=17758"
---

# מה כבר רציתי? - פרק ב'

הומו שנראה כמוני צריך לצאת מהארון כל פעם מחדש ולשמוע שוב ושוב שאתה לא נראה כזה, ואתה בטוח שאתה באמת כזה? תראה איך בנות מסתכלות עליך, לא חבל? תנסה, כדאי לך, אין כמו בחורות!
דווקא עם המשפחה היה די קל, הם קלטו שאני הומו כבר לפני עשר שנים כשעוד הייתי חייל. לא עשיתי מזה סיפור גדול - אני לא טיפוס של מחוות דרמטיות - פשוט הבאתי כל פעם חבר אחר לישון איתי (בעיקר את עידו ואחרי שהוא טס להודו גם אחרים) ובסוף אפילו סבתא שהייתה כבר חצי עיוורת ודי מנותקת מהעולם המודרני קלטה שהילד כנראה פייגלה.
ראשונה הבינה אחותי הקטנה שסיפרה לאימא, שסיפרה לאבא, שלא האמין והלך לשאול את אחי הגדול, שלקח לו הרבה זמן להבין מה בעצם אבא שואל - אבא שלי שיהיה בריא, מאצ'ו רומני עם שפם ועבר צבאי מפואר, לא מסוגל להגיד את המילה הומו גם כדי להציל את חייו - אחרי שאחי הבין סוף סוף מה אבא מנסה לשאול הוא אמר שכן, בטח, למה חשבת שהוא מביא הביתה רק חברים ולא חברות?
"חשבתי שהילד ביישן." ענה אבא, "אומרים שככה זה אצל ילדי סנדוויץ'. אתה חושב שהוא יתחיל להתלבש בבגדים נוצצים וידבר כמו בחורה."
"לא, ואם הוא ינסה אני ארביץ לו." אמר אחי וביקש בירה.
"אני קודם." אמר אבא והלך להביא בירה. אחרי שחיסל פחית הוא הלך לחפש אותי ומצא אותי במחסן, מתעסק עם האופנוע שלי.
"דודינק'ה." אמר והתיישב לידי על השרפרף שבניתי בשיעור מלאכה בכתה ח' (בבית אני עדיין דודי, רק בחוץ קוראים לי גולי), "תהיה לך פעם חברה?"
"לא אבא." אמרתי וקברתי את הפנים בתוך המנוע כדי שאני לא אצטרך להביט לו בעיניים.
"אבל אתה אוהב אופנועים, ואין לך בגדים ורודים ונוצצים."
"נו, אז? זה לא קשור."
"מה יש לך נגד בנות?"
"כלום, אבל אין לי שום דבר בעדן."
"אז מה יהיה אתך?"
"לא יודע. תביא לי מפתח שבדי."
אבא הגיש לי מפתח שבדי ושאל אם אני מתכונן ללכת לצעוד במצעד הגאווה. "תזהיר אותי אם יצלמו אותך רוקד ערום על משאית עם כל הפייגעלך כדי שאני אדע לא לתת לסבתא להסתכל."
"אל תדאג, אתה יודע שאני לא כל כך אוהב לרקוד אבא."
"אז מה אתה כן אוהב?"
"אופנועים בעיקר, וגם לפרק ולהרכיב ולתקן כל מיני דברים. הנה, תראה, תיקנתי לאימא את הטוסטר."
"אתה ילד טוב דודי." אמר אבא, "תמיד היית ילד טוב ונשארת כזה, ומי שיגיד דברים רעים על הבן שלי יחטוף ממני." הוא נישק אותי, מדגדג אותי עם השפם שלו ואמר לי שהוא חושב שזה רעיון טוב שאני הולך ללמוד תעשיה וניהול, הוסיף שוב שאני ילד טוב והלך לישון על הכורסה שלו מול ערוץ הספורט.
למחרת השיחה עם אבא אימא באה ואמרה שהיא אוהבת אותי בכל מקרה וביקשה ממני להקפיד לא לזעזע את החברות הקשישות של סבתא. אחותי הסתפקה בהבעת אכזבה קלה על שאני חסר כל הבנה באופנה או בעיצוב, ואילו צביקה, אחי הגדול, היה הכי תמציתי. הוא אמר לי להיזהר לא להידבק במחלות האלו של הומואים ולהשתדל לא לעשות בושות להורים, נתן לי צ'אפחה חזקה, וסיים בכך הדיון.בהמשך הדרך סיפרתי פה ושם לאנשים שאני הומו, אבל רק כשהיה בכך צורך, למשל כשמישהו שמצא חן בעיני בחן אותי במבט חרמני ושאל אם אני בקטע, אבל בדרך כלל שמרתי את עסקי הפרטיים לעצמי, ומעולם לא תכננתי לצאת מהארון בעבודה, בטח שלא לפני ניסו. רק בגלל צירוף מוזר של נסיבות מצאתי את עצמי מגלה לו, מרצוני החופשי, שאני הומו ועד היום אני תוהה אם לא טעיתי.
הכול קרה בגלל רונית, הבחורה החדשה במשרד. בניגוד לשאר הפקידות שלנו היא צעירה, יפה ורווקה ואילו הן נשים נשואות בנות ארבעים פלוס, אימהות לילדים מתבגרים, מתקשות לעכל בחורה נמרצת, תוססת וצחקנית כמוה.
הפיתרון שלהן היה לשלוח אותה לעזור לי ולניסו במחסן. רונית ששמחה להיפטר מהעבודה המשמימה של הכנת חשבוניות ותעודות משלוח עבדה איתי ברצון בסידור קופסאות צבע, מקשים ומדללים במחסן. לפי הוראותיי היא הדביקה תוויות על ארגזים, וארגנה בחריצות את מלאי המברשות שלנו, מסדרת אותן לפי הגודל כפי שהוריתי לה.
אחרי כמה ימים התחלתי אפילו אני להבחין שרונית דלוקה עלי ומנסה לחזר אחרי.
לאט לאט אזלו לי התירוצים למה אני לא יכול להיפגש איתה אחרי העבודה והתחלתי להתחמק ממנה כל פעם שהיא נשלחה לעזור לי במחסן. מקום המחבוא החביב עלי ביותר היה מחסן הקרטונים, מעין חדרון קטן, דחוק בין השירותים לארון החשמל. החדר הפעוט היה מלא אריזות קרטון דחוסות זו כנגד זו, ורק אדם אחד יכול היה להיכנס לתוכו. הרגשתי בטוח מפניה כשעמדתי שם, דחוק בין הארגזים, אבל המעטתי בתושייתה, היא הבחינה בי ונדחפה פנימה ובעל כורחי מצאתי את עצמי צמוד אל גופה השופע שהיה נתון בבגדים צבעוניים והדוקים.
"תפסתי אותך." קראה בצחוק, הדקה את שדיה המלאים אל חזי וחפנה את פני בידיה.
"רונית די." ביקשתי, "תפסיקי, זה לא מתאים. אנחנו בעבודה, אני מאוד מבקש ממך."
"אז בוא ניפגש אחרי העבודה, אז זה כן יהיה מתאים." פסקה רונית ולמרבה בהלתי נישקה אותי הישר על פי.
לפני שהספקתי למחות צץ ניסו בפתח ופחות או יותר גרר אותה החוצה ופקד עליה לעלות למשרד ולהישאר שם. היא ברחה מבוישת ואני נשארתי פנים אל פנים עם ניסו הזועם במין זעם קר ולא מובן שהפחיד אותי מאוד.
"מה אתה חושב שאתה עושה?" דרש לדעת בקול שקט ומתוח, "אתה בעבודה עכשיו, לא במועדון לילה. חכה עד שאיציק ישמע על זה."
"לא עשיתי שום דבר." מחיתי, "זאת היא ש..."
"זאת היא שמה?"
"לא חשוב." לחשתי ושתקתי, נאמן לחינוך שקיבלתי, חינוך שגרס שאסור להלשין בשום פנים ואופן, ורונית, למרות הבושות שעשתה לי, הייתה קולגה לעבודה שאסור להלשין עליה לפני הבוסים.
"תראה," השתלט ניסו על כעסו, נכנס לחדרון הקטן ונעמד קרוב אלי, מדבר ישר לתוך פני, (שנינו באותה גובה, מטר שמונים וקצת), "אני מבין שהיא מדליקה אותך עם הבגדים הצמודים האלה והשדיים שלה וכל זה, אבל..."
"היא בכלל לא!" התפרצתי לתוך דבריו, "ממש ממש לא."
"אז יש לך מישהי אחרת?"
"לא. אין לי אף חברה וגם לא תהיה, ואין אף אחת שמדליקה אותי. זו פשוט אי הבנה אחת גדולה ניסו, זה הכול." הנחתי את ידי על חזהו וניסיתי להדוף אותו החוצה כדי שאוכל לצאת לאוויר החופשי.
ניסו תפס את ידי בכפותיו הגדולות שפתאום היו לחות והחזיקן צמודות לחזה שלו. "אתה הומו גולי, זה מה שאתה מנסה להגיד לי, שאתה הומו?"
"כן." הודיתי ושוב ניסיתי לצאת משם, אבל גופו, הרחב משלי, חסם בעקשנות את הפתח.
"אתה בטוח?" שאל ודחק אותי אל בין שתי קופסאות קרטון שחרצו על גבי פסים כואבים.
"כן." התנשפתי, "בטח שאני בטוח. נו, די, ניסו. תעזוב אותי כבר."
מתעלם מדברי הוא נשען עלי למחצה, מועך את ידי בין כפות ידיו המזיעות, ודחק את ראשו הגדול אל כתפי, מתנשף על צווארי. "אז אתה חתיכת הומו מתחנגל? אתה קוקסינל נושך כריות?" שאל באיטיות חלומית מלאת פליאה, "מי היה מאמין שגולי שלנו אוכל בתחת?"
כל המעמד היה הזוי ומוזר מידי לטעמי. "תעזוב אותי." לחשתי נואש, דחפתי אותי מעלי בשאריות כוחי, נפלט משם כפקק מבקבוק ברחתי מהר לשירותים. שטפתי את פני במים קרים, שתיתי קצת מים ישר מהברז, הבטתי בפני הלוהטות בראי אמרתי לעצמי שבטח טעיתי ולא הבנתי טוב מה שהוא אמר והדחקתי את כל האירוע ממוחי ומעולם לא חשבתי עליו יותר ולא סיפרתי עליו לאיש, אפילו לא ליוני שבטח היה צוחק מכל הסיפור צחוק גדול ובעצם, עד אתמול בלילה, פחות או יותר שכחתי מאותן דקות מוזרות שהתרחשו ביני לבין ניסו בחדר הקרטונים.
מה שקרה אתמול בלילה זה שלכבוד חופשת הפסח, יצאנו, כל העובדים ביהלומי ובניו לבלות יחד בפאב. זה היה רעיון של איציק שמידי פעם מזמין את כולנו לבילוי במסעדה או בבית קפה כדי לגבש אותנו חברתית.
אנחנו לא כל כך אוהבים את הקטע הזה כי האמת, לא ממש בא לנו להתגבש חברתית, בטח שלא אחרי שעות העבודה, אבל מאחר והבוס מזמין אותנו על חשבונו ומאחר ונורא חשוב לו שכל העובדים יהיו חברותיים ומגובשים אז כל פעם שהוא מזמין אותנו אנחנו מתלבשים יפה והולכים להתגבש.
הפעם זה היה דווקא די נחמד, אולי כי היה גם אלכוהול וכולם שתו קצת (חוץ ממני כמובן שהשתעשע כל הערב עם אותה כוס יין ולא נגע בה), ואולי כי גם בני הזוג של העובדים הוזמנו והיו קצת פרצופים חדשים ומעניינים. בכל אופן היה נחמד ועליז, אם כי אשתו של ניסו לא הגיעה כי הייתה חולה.
בעיקר שמחתי שרונית הביאה איתה את החבר החדש שלה שהתברר כבחור נחמד מאוד ונראה היה שהוא מאוד מאוהב בה והיא בו.
כשיצאנו החוצה נוצר מצב שניסו ואני נשארנו אחרונים ליד המכוניות שלנו במגרש החנייה שהיה ריק וחשוך מאוד. "תצא אתה ראשון." אמרתי, "אתה בטח ממהר להגיע הביתה לאשתך."
"לא ממש." אמר ניסו בקדרות, "היא לא באמת חולה. רבנו, בגלל זה היא לא באה."
"אני באמת מצטער לשמוע." אמרתי בנימוס, "אני בטוח שתתפייסו עד הבוקר."
"לא חושב שזה יקרה. היא כועסת בגלל הנסיעה לחו"ל."
"מה יש לה לכעוס? זו נסיעת עסקים. אנחנו נוסעים עם הבוס לתערוכה מקצועית, זה לא בילוי."
"בכל זאת היא כועסת." אמר ניסו, הניח יד על עורפי ונישק את פי בכוח. מרוב תדהמה הנחתי לו להחדיר את לשונו לפי לדקה לפני שנסוגותי לאחור, נכנסתי מהר למכונית שלי וברחתי משם, משאיר את ניסו, על פיו המדיף ריח אלכוהול וידיו הלחות, עומד כמו גולם ליד המכונית שלו ובוהה במכוניתי המתרחקת.
בפעם הראשונה יכולתי להדחיק ולשכוח את מעלליו של ניסו ואת מגען של ידיו הלחות מזיעה, אבל בפעם השנייה? לא, זה כבר היה יותר מידי.המצב חייב סיעור מוחות רציני ומקס היה האדם היחיד שיכולתי להיוועץ בו. מיד אחרי שיצאתי ממגרש החנייה התקשרתי אליו ושאלתי אם אני יכול לבוא עכשיו.
דרך הטלפון יכולתי לשמוע אותו מרים את גבותיו בפליאה - אני ידוע בקרב מכרי כאדם של בוקר שמעדיף להיות במיטה אחרי חצות - מקס הבין שנפל דבר ואמר שאבוא מיד, זה בסדר.
רק כשנכנסתי הבנתי עד כמה הייתי מזועזע ממה שקרה במגרש החנייה החשוך, פתאום קלטתי שאני רועד ושכפות ידי קפואות.
פרץ רווחה חמימה הציף אותי למראה גופו הגדול והדובי של מקס שלבש טרייניג מרושל ונעלי בית משובצות של סבאים. הוא בערך בן חמישים ולדעתי, אם היה טורח, היה בטח נראה צעיר יותר, אבל מקס מעולם לא עשה סיפור גדול מהמראה שלו. מה שראית היה מה שקיבלת, זה היה חלק מקסמו, הקבלה המוחלטת והשלמה שלו את עצמו בדיוק כפי שהוא, על הקרחת, הקמטים, התחלת הכרס והמשקפיים שהוא הוריד מאפו כשנכנסתי ותלה ברישול על מפתח חולצתו.
יוני אף פעם לא הצליח להבין מה אני מוצא בו. "הוא סתם ויאז'ה מוזנחת שפג תוקפה." היה מתלונן, "מה אתה מחבק אותו ככה? אם הוא ישמין עוד טיפה הוא יהיה בכלל דוב. תיזהר שלא ימעך אותך."
"אני אוהב שמועכים אותי." הייתי אומר וצובט את מותניו הדקים של יוני ששמר גם בגיל שלושים על גזרה של נער מתבגר, שמח שיש לפחות אדם אחד בעולם שמצליח לעורר את קנאתו של בן זוגי היהיר והבטוח בעצמו.
גם היום כרכתי סביב מקס את ידי והנחתי את ראשי על כתפו, שמח שהוא גבוה ממני מעט וכל כך גדול וחם ומעורר ביטחון. החיבוק הזה ארך כנראה קצת יותר מידי זמן ויכולתי לחוש איך מקס נדרך בדאגה.
"מה קרה?" שאל, והרחיק אותי מעט מעליו, מביט בי מבט חודר.
"ניסו נישק אותי." זרקתי בלי שום הקדמות את הפצצה שלי והבטתי בו, מצפה לתגובה.
מקס סירב להתרגש ושאל איך בדיוק הוא נישק אותי. במקום להסביר הנחתי יד על עורפו, ואת פי על פיו ונתתי לו הדגמה.
"היי, לאט לאט ילד." חייך מקס, "זו כבר כמעט הטרדה מינית."
"אני אוהב להטריד אותך מינית." הצהרתי ונישקתי אותו שוב.
לשמחתי הוא היה במצב רוח מתאים וענה לי בנשיקה, אבל סירב להמשיך הלאה אלא דרש לדעת מה קרה עם ניסו.
סיפרתי לו הכול, כולל הסיפור על רונית ומחסן הקרטונים. "ואל תגיד שהוא מאוהב בי או משהו כי רוב הזמן הוא זוועתי כלפי."
"כמובן, כי הוא מבוהל מהרגשות שלו כלפיך. מה תעשה כשתיסעו לחו"ל?"
"נתחיל עם קניות בדיוטי פרי ומשם נזרום הלאה. רוצה שאני אביא לך משם וודקה או משהו?"
"טיפש, לא לזה התכוונתי. רציתי לדעת איך תגיב אם בלילה במלון הוא ינסה להתעסק אתך."
"לדעתי זה לא יקרה, אבל אם ניסו שוב ירד מהפסים וישים עלי ידיים אני אזכיר לו שהוא נשוי, זה בטח ירגיע אותו."
"גם אני הייתי נשוי כשהתחלתי לזיין בחורים. זה לא הפריע לי, וגם לא להם."
"לי זה מפריע, ואל תשכח שיש גם את העניין הקטן של החיוביות שלי."
"אז מה? מה הקשר לזה ולזיונים? לפעמים אתה ממש טיפש גולי."
"אני יודע, ואני לא רק טיפש, אני גם חרמן, בבקשה מקס?"
"בבקשה מה?"
"אתה יודע."
מקס נאנח והתיישב על הספה, "אתה בטוח שזה מה שאתה רוצה ילד?" שאל ועצם את עיניו כאילו הוא עייף רק מעצם המחשבה על סקס, אבל אני שמכיר אותו היטב ידעתי שזו רק הצגה.
התיישבתי לצידו, הנחתי יד על ירכו וליטפתי אותה בעדינות מהברך ועד למפשעה. מתחת לרוכסן מכנסיו התגבהה תפיחה קשה ומגרה שפתיו נפשקו מעט וקצב נשימתו הואץ.
הפור נפל, הוא רוצה אותי!
חיש קל פשטתי מעלי את כל בגדי וכרעתי על ברכי בין ירכיו. הוא ישב בשקט בלי להגיב והניח לי לפתוח את רוכסן מכנסיו, לגשש בתוך תחתוניו ולשלוף מהם את הזין שלו.
אני אוהב את הזין שלו, הוא לא ארוך במיוחד, אבל מאוד עבה ועם כיפה גדולה ובשרנית. אני אוהב את המגע שלו, ואת הטעם שלו, ואת הריח שלו, וכשעוד הייתי בריא וקונדום היה רק בגדר המלצה בלבד אהבתי מאוד את טעם הזרע שלו בפי, אבל כיום אני יכול רק לחלום עליו, ובכל זאת לא יכולתי להתאפק מלטעום אותו מעט בלשוני, נהנה מגניחת ההנאה שהפקתי מבעליו שהמשיך לשבת ברפיון על הספה, אדיש לכאורה לנוכחותי.
בעודי מחליק בעדינות בשפתי על כיפת הזין של מקס, נושם מלא ריאותיי את ריח עורו הוא הרים בתנועה קלה את אגנו כלפי מעלה, ואני נרמזתי מיד ומשכתי את מכנסיו ותחתוניו עד לקרסוליו.
מקס שחרר אנחה והניח את ידו על עורפי, מכוון אותי בעדינות חזרה למרכז העניינים. "קונדום." הזכרתי לו, והוא התמתח לעבר השידה שעמדה מאחורי הספה, שלף קונדום והגיש לי אותו.
לקחתי ממנו את הקונדום, מנשק את כפו תוך כדי כך, "אני רוצה לשבת עליך." אמרתי והתחלתי לגלגל על אברו את הגומי הדקיק.
הוא נאנח ושוב שלח יד ארוכה לאחור, הוציא מהמגרה שפופרת משחה ונתן לי אותה. אחרי שמרחתי אותו היטב התיישבתי עליו. זה היה כל כך טוב, תחושת הגודש הזו בתוכי, ממלאת אותי בדיוק במידה הנכונה. יבבתי מעונג כשהוא אחז בידיים חמות וקשות במותני וחיכך את זיפי זקנו על עורפי.
"יותר חזק." דרשתי.
"סוטה קטן שכמוך." הצטחק מקס, ובלי לצאת מתוכי התרומם והפך אותי על הספה, משעין אותי על המסעד. הבד המחוספס התחכך בפטמותיי, מכאיב להן מעט בצורה מענגת ביותר.
"ככה אתה אוהב את זה?" לחש באוזני, אברו נע בתוכי באיטיות מטריפה, נשימתו הכבדה לוחכת את אזני.
"כן... ככה.. עוד." גנחתי, מתקמר כולי לעברו, מגיש לו את עצמי, מנסה להתקרב אליו כמה שיותר.
הוא לפת את כתפי בכוח בידו האחת (ידעתי שמחר בבוקר אמצא עליה סימנים שחורים) ועטף בעדינות את אברי בכפו השנייה, מעסה אותו הלוך ושוב, ממתין עד שאגמור. התאפקתי כמה שיכולתי, מנסה להאריך את העונג עוד ועוד, אבל בסוף התפוצצתי בתוך ידו ושנייה אחר כך הוא השמיע אנחה חנוקה וגמר גם כן.
נפלו מסובכים זה בזה על השטיח למרגלות הספה, ודקה ארוכה נצמדתי אליו, רועד ומייבב כתינוק, מרים את החולצה שהוא לא טרח לפשוט, מחכך את לחיי בשער המתולתל והמאפיר קלות של חזהו הרחב, מתענג על מגע ידיו הגדולות והקשות על גבי וישבני.
הסקס עצמו היה טוב, אבל - שיישאר בינינו - הדקה הזו של אחרי זיון יקרה לי יותר מכל.
אחר כך התקלחנו יחד. סיבנתי אותו בעדינות, מעסה את גבו ומתחנף אליו עד שהוא הרשה לי, לשמחתי ולהפתעתי, לישון איתו.
שינה במיטתו של מקס מהווה זכות נדירה, מקס הוא אחד מאותם גברים שמעדיף לישון לבד והייתי אסיר תודה על נדיבותו. התכרבלתי בזרועותיו, משתדל לא להפריע ולא להיות מטרד והמתנתי עד שהוא נרדם לפני שהרשיתי לעצמי לעצום את עיני ולשקוע בשנת ילד רגועה, אפוף בחומו ובריחו.
לפעמים אני חושב שאם מקס היה מואיל להתגמש קצת, מוותר מעט על עקרונותיו ומרשה לי לגור איתו ולהיות בן זוגו הייתי מאושר, אבל מצד שני אז הוא כבר לא היה מקס המוכר לי, מקס הקשוח שלא מאמין בזוגיות ובאהבה, מקס הגבר שמזיין רק בחורים צעירים למרות שהוא כבר קרוב יותר לחמישים מאשר לארבעים, מקס איש העקרונות שלא מוכן בשום פנים ואופן לתת למישהו לזיין אותו, מקס החכם והסבלני שלימד אותי כל כך הרבה על עצמי ועל מה שאני באמת רוצה ואוהב לעשות במיטה.
