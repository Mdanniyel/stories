---
id: 18341
title: "שחור לבן - פרק ז'"
author: "לילי"
author_id: 1857
date: "2014-10-09"
category: "אהבת נשים"
tags: ['אהבת נשים']
prev_chapter_id: 18310
next_chapter_id: 18416
original_url: "http://gogay.co.il/story.php?id=18341"
---

# שחור לבן - פרק ז'

ופתאום רעות נפנתה ממני באחת, מנתקת את הנשיקה. לא הבנתי מה קורה. היא שמעה משהו. "אמרת שאת גרה לבד, נכון?" מבטה חזר אליי, ואז כבר שמעתי גם אני את רשרוש המפתחות. "כן, אני גרה לבד, אבל" משכתי את המילה האחרונה מחויכת, ואז קרן נכנסה, "יש איזו תפלצת, שלא יודעת להודיע לפני שהיא מגיעה, ויש לה מפתח משלה."קרן נכנסה, בוחנת את הפוזיציה שלנו. רעות, שעד לפני רגע נחה בזרועותיי, לאט ובנונשלנטיות קילפה את זרועותיה מעליי במעין תחושת אי-נוחות. שתיהן החליפו מבטים די מוזרים אחת עם השניה. "שלום לך" אמרתי, מנערת את קרן ממחשבותיה. זו רק אני, או שהיא מנסה להיזכר מאיפה הן מכירות?"היי" אמרה קרן, בוחנת את שתינו באופן מובהק ומוקצן. "היי קוף. תכירי, זאת רעות. רעות, אחותי, קרן. יש לה סלולרי, אבל היא לא למדה להשתמש בו עדיין."קרן עשתה פרצוף, והחזרתי לה אחד משלי. "מה קורה?" שאלתי. "בסדר" ענתה קרן."את רוצה לשתות משהו?""לא.""טוב, לכי תבדקי אם אני בחדר""אבל את פה...""ביי..." וקרן גלגלה עיניים ופינתה את המרחב לי ולרעות, שחייכה חיוך מאולץ לעברה של קרן, ידיה תחובות בכיסיה כאילו נתפסה בשעת מעשה על ידי אמא שלה.  "סליחה," התנצלתי. "זה קורה מדי פעם, במיוחד בתקופה האחרונה."היא הסתכלה למקום לא מוגדר במרחב ואז התנערה כאילו הפרעתי לה במחשבות. "הגזמת. זה בסדר.""הכל בסדר?" שאלתי את הבחורה המבוישת שעמדה מולי."כן. הכל מעולה." חייכה חצי חיוך גומות.השבתי מבט של 'נו, באמת'. "מה קרה עכשיו?""לא קרה כלום." הוציאה את ידיה מהכיסים, מנסה להוכיח, ואז התקרבה אליי. "סתם, זה..." שוב חיפשה את הניסוחים שלה. "אני לא כל כך רגילה לזה.""לאיזה חלק ב'זה' הענק שהיה פה?" לא הבנתי."למשפחה. זה קצת מוזר לי.""מה, זה מפריע לך כי היא אחותי?""זה לא מפריע לי, זה פשוט לא רגיל לי. זה מוזר. אני לא ממש יודעת מה לעשות, או איך מתנהגים.""איך מתנהגים?""כן, טל." אמרה, מבטה ניסה לדחוק בי להבין את מצבה. "אין לי את זה אצלי.""חשבתי שאחותך ואת בקשר סבבה...""אני משוגעת על אחותי, ועדיין, היא לא הייתה איתי בסיטואציות דומות לזו שקרתה עכשיו.""אוקיי." עניתי, מקבלת את דבריה. "איך נוציא אותך מהשוק?"היא חייכה חיוך עם שיניים, מקסימה אותי עם החן שלה. "אני מניחה שאני אעבוד על זה, וזה יגיע." התקרבה אליי. "בכל מקרה זה לא כזה משנה כרגע, כי אני צריכה ללכת.""כל כך מהר?" פתחתי את ידיי לקראתה, והיא שילבה עצמה בתוכן."אהא," נשקה לשפתיי באותו רוך של קודם, ואני שקעתי בשפתיה. "כל כך מהר..." עברה לצווארי בנשיקות קלות וקטנות של שפתיים, שבניהן שזרה מילותיה. "קפצתי רק לזמן קצר," עוד נשיקה, "אכלתי," נשקה לי שוב, "דיברנו," עוד אחת שרפרפה קצת יותר למעלה בצוואר, "אהבתי אותך," לחשה לאוזני ונשקה שוב מתחת לאוזן, "אפילו נתת לי לאהוב אותך בחזרה," קולה כמעט ולא נשמע, ובלי לשים לב עיניי נעצמו למשמע לטיפות קולה, "ועכשיו מהר-מהר," נשיקה בלחי, "אני צריכה ללכת."תפסתי את אגנה, לוחצת. קירבתי אותה אליי לנשיקה סוחפת. עצמתי עיניים ועפתי למקום אחר לחלוטין. ידה עטפה את עצם הלחי וליטפה קצת את הצוואר, ממיסה אותי לחלקים קטנים."טל,""מממ?" המהמתי בין הנשיקות."אני הולכת.""אהא..." גנבתי עוד אחת."ממש עכשיו.""שום בעיה." הסערתי את הנשיקה למעמקים חדשים, לשוני נאבקת בשלה, שנסחפה בשמחה למלחמה, עד שרעות ניתקה אותנו אחת מהשניה.המהום מתבכיין יצא ממני כשנשכתי לעצמי את השפה התחתונה וליטפתי את בטנה של רעות, מביעה את המחאה הקטנה שלי."אה..." קולה של קרן קטע את המבטים שלנו, "את לא בחדר.""אה, וואלה?""וואלה.""ביי..." לחשה רעות כמעט בלי קול, כשהיא מסתכלת על שפתיי ואני על שלה. החזרתי לה "ביי," זהה."ביי, קרן." אמרה רעות לקרן בטון פחות מחויך."ביי." החזירה לה קרן ושוב הסתכלה עליה במבט, שנדמה לי מוזר ביותר. הדלת נסגרה. "מה 'ניינים?" שאלתי."פסדר.""מה יש לך?" בחנתי אותה טוב-טוב."כלום.""נו... קדימה.""מה?""אל תסובבי אותי. מה יש לך ממנה?" הצבעתי לכיוון הדלת."סתם הרבה זמן לא הבאת בחורה." עיניי הצטמצמו, אני לא קונה את זה."אוקיי. למה את מסתכלת עליה כאילו היא ירדה מכוכב?" קרן הסתכלה על הרצפה. זיהיתי את זה מהפקודים שלי, כשהיו נתפסים על חם. "נו... תשפכי.""לא יודעת. היא מוכרת לי.""מאיפה?""לא יודעת אני אומרת לך." אמרה בחוסר סבלנות."תנשמי... תסתכלי עליי ותגידי לי שאת לא זוכרת מאיפה.""באמת! אין לי מושג מאיפה. נשבעת. אני לא מצליחה להיזכר. ניסיתי."בחנתי את עיניה היפות כמה שניות ארוכות והתרציתי."אוקיי.""נודניק.""סתמי. ואם את נזכרת אני מצפה לשמוע.""מלחיצה...""את מתה עליי. מה את עושה פה?""אסור לבוא לאחותי?" שאלה בהרמת גבות."מותר ואפילו מומלץ. את פשוט עושה את זה," מניתי באצבעותיי, עיניי בוהות למרחב ומנסות להיזכר, "כשאת צריכה כסף, מקום לישון שהוא לא הבית, רבת עם מישהו, או כשאמא מגלה שהמשפחה שלה צבעונית." הבטתי בה בתוכחה, והיא בתגובה צחקה במבוכה."נו די..." היא באה לחיבוק, ופרסתי את ידיי לקראתה נושקת לראשה.ניתקנו את החיבוק, הסתכלתי בה ולפתע הבנתי כמה היא גדלה. אני זוכרת אותה פיצית, תינוקת. פתאום נמצאת מולי ספק ילדה ספק אישה שמגלה את המיניות שלה ואת כל האישיות שלה בעצם.היא ראתה אותי בוחנת אותה, ומבטה ירד מטה. היא כזאת נערה. מתי היא תלמד להרים את הראש שלה למעלה? יושב לה משהו, זה ברור."מה, מאמי?""סתם...""סתם - להכין לנו קפה?""כן," חייכה "סתם קפה."קרן הלכה להתיישב בסלון, ואני הכנתי לנו לשתות. נעים לי בבטן. מגעה של רעות על גופי עוד הדהד. ערבבתי עם הכפית את התוכן בספלים, הנחתי בכיור את הכפית, ובאתי עם הקפה לסלון.קרן מנגבת דמעות.הנחתי את הספל שלה מולה, ובתנועה אוטומטית קירבתי אליה את הטישו. חיבקתי את הספל שלי בין שתי ידיי ושתקתי."אני לא יודעת למה אני ככה." אמרה בקול שבור, מנגבת עוד דמעה בטישו.באמת כשחושבים על זה אני לא רגילה לראות את הילדה הזאת בוכה כל כך הרבה. כאב לי עליה, אבל באיזשהו מקום זה עשה לי נעים שהיא מרשה לעצמה לידי."יש חדש עם אמא?""לא" אמרה, וניכר שהיא קצת נרגעת. נתתי לה קצת לנשום מהשאלות ומהתחושה שאפפה אותה. היא לקחה לגימה מהקפה שלה. פתאום נפלה עליי ההבנה שהיא לסבית, ונכנסת לעולם שיש בו הרבה פנים לא יפות. רציתי לשמור עליה מכל משמר."היא מנקה את הבית הרבה בזמן האחרון," החזרתי את הפוקוס שלי אל קרן. "לפעמים נשארת יותר בעבודה.""היא אמרה לך משהו בנושא?" שאלתי."לא.""נו, המצב לא כזה רע. כשאני יצאתי מהארון קיבלתי ממנה יציאות באין כניסה על ימין ועל שמאל.""כמו מה?" הסתקרנה.לא רציתי לספר לקרן שהיא הייתה שואלת אם אני יוצאת למקומות 'כאלה' עם מבט שנזהר כאילו זה מדבק, או על הפעם שהצביעה על לסבית גברית והטיחה בי 'ככה את רוצה להראות?' ו'אלה החיים שבחרת לך?' וכל שאר השאלות הלא-במקום שלה, כשחשבה שפרסמתי את הטלפון שלי באינטרנט, או כשחשבה שאני מאוננת מול סדרה של הומואים בטלוויזיה. כל המחשבות האלו חזרו לנקר בראשי, מלוות במבט עייף ומיואש. ככה זה. קשה להם, ואין מה לעשות עם זה."לקח לי הרבה זמן לשכנע אותה שטל נשארת טל. חיצונית ופנימית.""מה זת'ומרת?""זאת אומרת שהיא דמיינה מפלצת לסבית לאור עיניה עם קילשון, קרניים וזנב, וחשבה שאני אמורה לעבור איזשהו תהליך של שינוי צורה ולהפוך למפלצת הזו.""וזה לא קרה..." חצי אמרה חצי שאלה."מה נראה לך?""אוקיי.""שמעתי הרבה דברים מאוד לא נעימים קרנושי. דברים שאני שמחה שאת לא שומעת." היא שמעה את הדברים שלי וניסתה ללעוס אותם."איך שרדת?""בכיתי קצת יותר ממך, לולי." חייכתי אליה, "אבל הנה אני כאן מולך, והכל בסדר."קרן שמעה ונתנה לזה לחלחל."מי זאת החברה שהיתה אצלך אז?" שאלתי."כשדיברנו?""למה, היו עוד חברות?"היא צחקה "לא, רק סתיו.""סתיו." חזרתי על השם, מכניסה אותו למאגר. "ומה הסיפור שלה?""סתם מישהי שמשחקת.""מה הכוונה משחקת?""היא פעם רוצה ופעם לא. 'בא לי, אבל אני לא באמת כזאת.'""הבנתי. ואיפה זה עומד כרגע?""לא עומד." היא אמרה, וראיתי את המשך המשפט בראש שלה, למרות שהיא לא הוסיפה מילה."מה?""סתם. מוזר לי.""מה מוזר לך?""את.""אני מוזרה לך?" הצבעתי על עצמי בהפתעה. אני הייתי קסם. לא הבנתי מה עשיתי לא טוב עכשיו."כן...""למה אבל?""כי אף פעם לא דיברתי על זה ככה... ועוד איתך." חייכתי אליה."קוץ, אני עכשיו הבנאדם לדבר איתו. מה קרה לך?" המבוכה שלה הייתה ברורה מאוד, "אני צריכה לשמוע הכל, ואני אדע לענות לך הכי טוב שבעולם על כל דילמה שתעלה לך. הייתי שם.""כן." אמרה, ולאחר שעיכלה קצת את הדברים עם עצמה, הוסיפה, "אני לא יודעת מה לעשות עם אמא, ואני לא יודעת מה לעשות עם סתיו." עיקמה פרצוף, "או בכלל עם החיים שלי."צחקתי בלב, אבל בחוץ הייתי קשובה מאוד. "עם אמא אני מחזיקה לך את היד. תמשיכי לספר לי הכל, ונעבור את זה יחד, צעד אחר צעד, וזה לא יהיה מסובך. זה פשוט יקח זמן." נתתי לה רגע ארוך לעכל, והמשכתי. "עם החיים יהיה בסדר," חייכתי. "הם רק התחילו, תני להם להיות... וספרי לי על סתיו עוד קצת.""סתם... אני רוצה והיא לא, ואז אני שוב רוצה.""תסבירי," ביקשתי."מרוב משחקים כבר לא בא לי עליה, אבל לפעמים כן וכולי בסרטים. אני רוצה, אבל לא רוצה לרצות. לא מגיע לה בכלל."אוי, כל התסכולים והבלבולים של הגיל הזה. בקושי אפשר להבין אותה כשהיא מדברת. פיענחתי את מה שפיענחתי מדבריה ופצחתי בנאום. "קש, חשוב שתביני שאת אמיצה.""מה הקשר?""הקשר הוא כזה," פרסתי את ידיי, מוכנה להסבר. "לא לכל אחד יש אומץ להודות בפני עצמו מי ומה הוא. אני לא מכירה את סתיו, אבל חשוב לי שתביני עכשיו שלא כולן יהיו כמוך. לא כולן יהיו מוכנות ללכת עם האמת שלהן. יהיו בנות שיסתבך להן הכל בראש, וזה יכול לצאת עלייך. אולי המשחק הזה של סתיו קורה דווקא כי היא כן רוצה, ויכול להיות שקשה לה עם זה. וזה בסדר." הסתכלתי עליה טוב-טוב ווידאתי שהיא מסתכלת חזרה. "השאלה היא, האם את רוצה להיות במקום כזה, והאם יהיה לך שם טוב."קרן הנהנה, ונתתי לה להיות עם זה. שיחתנו המשיכה לה עוד קצת, עד שהיא פתחה טלויזיה, כי מאוד חשוב לצפות בתוכניות נבובות בגיל הזה. אחרת איך נהיה טיפשים מספיק בשביל להתאים? צריך להיות מאוזן עם הסביבה שלך. אני ניגשתי לכל מיני עניינים של עבודה לפני ארוחת שישי.בינתיים מיטל התקשרה בשיחת וידאו. "הי! מה נשמע?" סימנה."ממש בסדר גמור." חייכתי."מעניין..." בחנה אותי. "מה חדש?" אין להתחמק ממנה, אבל בכל זאת ניסיתי."הכל טוב. מתארגנת לקידוש אצל ההורים."מיטל הסתכלה על פניי בלי תזוזה, ואז הצביעה על פניי. "מה פשר ההבעה שלך?"חייכתי חיוך מטומטם. ברור שהיא רואה."נו, קדימה...""הלב שלי." סימנתי חזרה, והבעות הפנים שלי, שתפקידן מאוד חזק בשפה הזו, אמרו במקומי 'ממש'."בחורה?" הופתעה."כן.""אני המומה!" היא הוסיפה, ואני חייכתי. "מעולם לא ראיתי אותך ככה.""אני יודעת.""ספרי לי!" התרגשה לקבל פרטים."קוראים לה רעות." עצרתי, מיטל צמצמה עיניים."רעות?" חזרה על השם."כן.""המלצרית?""כן...""ראיתי שהזלת עליה ריר." הובכתי. "איך? מה קרה?"סיפרתי לה מה רעות אמרה אז במסעדה, כשמיטל כבר חיכתה לי בחוץ, וגוללתי בפניה את כל מה שקרה עד כה, כולל הדייט בחוף, ארוחת הערב אצלי, והלילה והבוקר שעבר עלינו. דילגתי על מידע רגיש מדיי שמיטל לא צריכה לשמוע, כי היא לא ידעה על המקרה ששרף לי את הנשמה, רק שיש לי מחסום שמלא ניסו לפרוץ, בעיקר אני, ללא הצלחה. הסימנים צלעו לי מהידיים מרוב התרגשות."וואו," סיכמה בסוף הסיפור. "בחורה ממש מיוחדת אני מניחה.""המוח שלי תקוע. אני לא מצליחה להסביר או להתבטא.""אני מתרגשת בשבילך," חייכה אליי.סיכמנו שנצא יחד בערב אחרי קידוש יחד עם רותם זוגתה. סגרתי את השיחה כדי לגלות את קרן בוהה בי. "לא, אין לתאר. כמה שעות את בוהה בי ככה?""מה... זה מעניין!" יחד עם קרן שבהתה גיליתי הודעת טקסט חדשה מרעות. "היה לי ממש מדהים. כל התוכן הזה שהוא את מתנגן לי בראש. אני עדיין מרגישה אותך עליי, בתוכי, מטיילת לי במחשבות כמו חייל במבוך ולא יוצאת. יש לי משהו קטן לדבר איתך עליו. אם תרצי, אולי בסוף המשמרת. אני עולה למשמרת ממש עכשיו." והוסיפה סמיילי מנשק.הפואטיקה של גברת סדנת כתיבה יוצרת עשתה בי שמות, יחד עם ה"אנחנו צריכות לדבר" שלה, שפתאום השריש בי חשש. השחור שלי עלה וצף. אולי זה היה צעד מוקדם מדיי לפתוח את הסיפור השלם והאפל שלי ככה. אולי הפריע לה חוסר ההדדיות איתי במיטה הבוקר, והיא לא קנתה כשאמרתי שזה יותר מדיי. המחשבות אט-אט טרפו אותי. ברור שאנחנו ממש בהתחלה וכלום פה לא סגור. אנחנו לא מחויבות אחת לשניה והכל יכול לקרות, אבל ממש לא בא לי לאבד את זה. לא אחרי שאני יודעת ורואה מה יש לה להציע. השבתי בטקסט. "אני עדיין מעכלת את כל מה שהיה כאן, שהוא מעבר לתיאור במילים. לועסת את זה עוד קצת ונעים לי בבטן. אני מקווה שהכל בסדר, ומחכה לסוף המשמרת שלך. שתהיה משמרת קלה." כתבתי והתאפקתי שלא להוציא את כל ים הרגשות שהיו בתוכי. הטובים והפחות. "טל?" קראה קרן והוציאה אותי מהמחשבות."אה?""קידוש...""פאק! כבר שבע בערב. בואי." ארזנו את עצמנו ויצאנו מהבית לכיוון הוריי.בנוסף להודעה של רעות שניקרה לי בעורף, עכשיו אני צריכה לראות את אמא שלי, ואין לי מושג אם... "אבא יודע עלייך?" שאלתי אותה כשצעדנו."לא יודעת.""היה משהו?""לא, כבר שאלת." נכון, כבר שאלתי. אני בלחץ. "שבת שלום." קראתי אל חלל הבית."שבת שלום." קרא אבא.קרן ואני שמענו את צלילי המוסיקה מהסלון ונעצרנו, מסתכלות אחת על השניה."ריטה." אמרנו ביחד. ריטה היתה שמורה לרגעים המיוחדים של אמא. רגעים לא חיוביים. מעט לפני כניסת כיפור ריטה היתה מתנגנת ברקע. אמא תמיד אמרה שהיא שונאת את היום הזה, האמוציות שלו וכל מה שהוא טומן בחובו. כשסבא נפטר ונגמר השלושים צליליה אפפו אותנו שוב. וכשאני יצאתי מהארון. סימנתי לקרן בראשי, ונכנסנו פנימה.הגעתי לאמא, "שבת שלום." אמרתי, ובאתי לנשק את לחיה. היא בתגובה קירבה את פניה, כדי שיהיה לי יותר נוח להגיע, אבל זה לא הרגיש הדדי. לא השתחרר לה."מה קורה?" שאלתי."הכל בסדר," הגיבה ביובש ובקצרה. האמא שהיתה לי אחרי היציאה מהארון חזרה להגיד שלום, במלוא תפארתה."אוקיי." הסתכלתי על תומר, שהחזיר לי מבט של 'אין לי מושג מה עובר עליה'. הגבר הקטן של הבית קם לעברי, קרץ לי בשרמנטיות שכל-כך אפיינה אותו, נתן נשיקה בלחי עם חצי חיבוק ביד אחת שלו, והמשיך למקלחת. הבית התנהל כהרגלו בשישי בערב. אבא מול המסך, ומדי פעם נודד לחדר העבודה שלו, אמא במטבח בבישוליה האחרונים לקראת הארוחה, עד ההצהרה הקבועה כמה דקות לפני הישיבה לשולחן 'אני נכנסת שתי דקות למקלחת', קרן מסתגרת בחדרה, והדון ז'ואן עסוק בטלפונים עם הנשים שלו. התישבתי לשולחן יחד עם כולם, ואבא פצח בתפילת הקידוש. "יום הַשִּׁשִּׁי. וַיְכֻלּוּ הַשָּׁמַיִם וְהָאָרֶץ וְכָל צְבָאָם," קולו מתנגן, וכל אחד מתכנס במחשבותיו. זמן מסוים כזה של רוגע, שלא מדברים, ואין אינטראקציה מלבד האזנה לתפילה, רק מדי פעם נתפסים מבטים בין יושבי השולחן.אמא בהתה לכיוון הצלחות, וקרן מולה, מדי פעם מגניבה מבט לאמא, מדי פעם אליי, ושוב נכנסת לבהיה שלה."סַבְרִי מָרָנָן.""לְחַיִּים," ענו כל יושבי השולחן.אבא המשיך את שארית התפילה, "פּוֹתֵחַ אֶת יָדֶךָ וּמַשְׂבִּיעַ לְכָל חַי רָצוֹן." הידיים של כולנו נפרסו פתוחות על השולחן. התפילה הסתיימה, ואמרו כולם אמן. כוס היין התחילה לטייל מאבא לכולנו בסדר הנכון.ארוחת הערב היתה כרגיל לכל יום שישי, מלבד התשובות הקצרות והיבשות של אמא. אבא מדי פעם שם לב לדבר או שניים ושלח אליה מבט, אבל בעיקר הבליג. בכל פעם שאמא היתה כך, קרן הסתכלה אליי ובמבט קצר עניתי שיהיה בסדר. לקראת סוף הארוחה, כשכולנו כבר היינו שבעים או שבעים יותר, אבא התרווח לו אחורה. "אני אוהב שכולנו פה בשישי ביחד במשפחתיות כזו." חייך אלינו.אמא גיחכה בזלזול, מסיטה את עיניי כולם אליה. תוך שניה קרן הביטה בי ואני בה."תגידי לי אביבה, מה יש לך? כל הארוחה את עם פרצוף." נהם אליה חזרה."מה יש לי?" ענתה חזרה בכעס, "בת לסבית. זה מה יש לי." אבא הסתכל עליה ועליי לא מבין, ושוב חזר להביט בה."ומה את מעלה את זה פתאום מן האוב? מה חדש תחת השמש?""הבת השניה שלך ציון... השניה.""סליחה?" כמו בהילוך איטי, ראשו התקדם כמה סנטימטרים קדימה באי-הבנה, מביט סימולטנית בשלוש הנשים היושבות לשולחן, הפעם תומר מצטרף אל מבטיו ומסתכל על כולנו. קרן מסתכלת עליי, ואני מנסה לקלוט את כולם, לא בטוחה מה עושים עכשיו."אחת זה לא מספיק, אז גם השניה יצאה מהארון. תתעורר על החיים שלך. מה איתך תומר?" שאלה בסרקזם, "אולי גם אתה רוצה לצאת מהארון? תסגור לנו פול האוס." ידה מתנופפת אליו באוויר ופניה רושפות.תומר הבריח "לא" קטן מפיו והרים ידיו באוויר, כנמנע מלהיכנס לכאוס הקטן של שולחן שישי שלנו. ילד חכם."קרן?" אבי הרים אליה מבט שואל, המום, אבל לא כועס. קרן הביטה בו חזרה בעיניים פקוחות לרווחה ולא הזיזה מבט, עד שמצמצה ושני נחלים של דמעות ירדו מעיניה, אחד מכל צד. מבטה ירד מטה, ידה מוחה את הדמעות. היא לא אמרה מילה. עיניו של אבא, שעדיין שאלו, הוסטו לכיווני, עדיין בהלם, מחכה לתשובה קונקרטית. הנהנתי לחיוב במבט מאשר."אוקיי." אמר במחווה קטנה עם ראשו, שפירושה לא היה לי ברור. קם, לקח את קופסאת הסיגריות, והלך לחדר העבודה שלו. נותרנו ארבעתנו בשולחן ישובים. אמא התחילה לפנות צלחות. תומר הסתכל עליי, וקרן קמה לחדרה בבכי מחודש. נקשתי באצבעותיי לעברו של תומר, מצביעה על השולחן ועל אמא במבט מאיים, כמו אמרתי 'תדאג לזה ולזה'.קמתי קודם כל לחדרה של קרן, פותחת את הדלת ורואה אותה בוכה בכי עצור נשימה."הי הי הי... מה קורה? למה כל זה?" התיישבתי לצידה."כאילו, היית איתנו בשולחן?" התייפחה."תסתכלי עליי," משכתי את מבטה. "זו דרמה צפויה, אוקיי?" הביטה בי והמשכתי. "זה השיא שאת רואה, ומכאן זה ידעך.""מאיפה לך?" ניגבה את עיניה."אני מכירה אותם בערך אחת-עשרה שנים יותר ממך, וכבר יצאתי מהארון, קרן.""טוב." הסתכלתי עליה וקלטתי שהיא כל כך לא שוכנעה מדבריי."קש, זה ידוע שלאמא יותר קשה. כשאני הייתי במקום שלך לפני מלא זמן אני שמעתי ממנה דברים שאת לא שמעת.""כבר אמרת את זה.""נכון, כבר אמרתי את זה, אבל אני רוצה שתשימי לב לשינוי." כשלא ענתה המשכתי. "זה מתחיל ככה, אבל זה יסתיים הרבה יותר טוב." "את מבטיחה?""אני מבטיחה." נשקתי לשיערה. "אני הולכת לאבא. אל תצאי מהבית.""טוב." יצאתי מחדרה, אוספת את שיערי שהציק בפנים עם כל הדרמה הזאת. למה הכל ביחד? למה? אין לי כוחות. יש לי את הדרמות הפרטיות שלי. הגעתי לחדרו של אבא. הוא שעון על החלון, מבטו לרחוב, הסיגריה לקראת הסוף. "מה..." שלחתי לאוויר."מה, טלי?" שאל ועודו מביט בכביש. טלי היה שמור לרגעי חיבה מיוחדים. נזכרתי ביציאה שלי, כשהושיב אותי ואמר 'זה לא מפריע לי. את תמיד תישארי הבת שלי. אני רק דואג לך, אלה לא חיים קלים.'"מה אתה אומר?" בחנתי אותו."אני לא אומר הרבה. בדיוק כמוך, גם היא הבת שלי." אמר בפשטות, מזכיר לי איזה אבא מלאך יש לי. הוא לא כעס, אבל היה לו עצב בקול. "כמה זמן ידעת?""בערך שבוע." היתה שתיקה בה לקח עוד שאיפת אוויר בעיניים מצומצמות."אני לא ממש יודע איך מתמודדים עם שתי בנות לסביות. לסביות? היא גם לסבית?" הביט בי."כן." הנהנתי, והוא החזיר מבט מבין, ושוב חזר להישען על החלון. "אבא," ליטפתי לכתפו, מחכה שיסתובב, וכשהביט בי שוב הוספתי "אתה מתמודד בדיוק אותו הדבר." הוא הנהן לכיווני, מקבל את דבריי."דבר עם אמא, קשה לה.""יהיה בסדר.""ותעשו טובה, דברו עם קרן, היא שבורה לחתיכות.""כמה זמן היא מתבשלת ככה עם עצמה?" הבעת פניו מודאגת פתאום."אני לא יודעת.""טוב."נשקתי ללחיו ויצאתי מהחדר, לוקחת נשימה עמוקה. אמא והיציאות שלה שהחזירו אותי שנים אחורה, אחותי השבורה לרסיסים בגיל הכי עדין שיש בערך, האבא הזה שכל פעם שובר את הציפיות שלי בצורה הכי מדהימה שיש, ורעות שמכילה אותי על כל רבדיי, ונפתחתי וצללתי איתה כל כך עמוק, שעכשיו רוצה לדבר איתי, אלוהים יודע על מה. הוצפתי עד מלוא המיכל. הדמעות עלו כולן, וחנקתי אותן חזרה פנימה. הלכתי לסלון, עוזרת לאמא ותומר לפנות את השולחן ולנקות את המטבח. זה כמו תרפיה, לעבוד ככה על אוטומט. כל כלי למקומו, כל בקבוק למקרר, הדחת כלים. היינו שקטים מלבד מילים טכניות של פינוי וניקיון האחד לשניה, פה ושם. המטבח היה נקי. תומר הלך לחדרו, ונשארתי עם אמא.הסתכלתי עליה, והיא מחפשת מה עוד אפשר לעשות. הכל רק לא להסתכל לי בעיניים. היא לא פיירית. היא כבר צריכה לדעת הכל, כבר עברנו את כל זה."למה זה בדיוק כמו היציאה שלי מהארון?""מה?""כאילו לא עברת את זה איתי... למה קרן שונה? למה אחרי שקיבלת אותי, אחרי שעשינו דרך כל כך ארוכה אחת עם השניה, היא פתאום מקבלת יחס אחר?""מה את מצפה ממני? שמה? שזה יעבור דרכי?""אמא, אני לא מצפה שזה יעבור דרכך. הנה גם אבא מעכל. נכון, זה לוקח זמן, אבל אני כן מצפה שלא תטיחי בה אימרות קשות כמו שהטחת בי." אמרתי ולקחתי אוויר, עיניי בשלה, והיא משירה אליי מבט, מאזינה. "הערות על ילדים, אמא. מה זה? לא היינו שם?""זה לא אותו דבר.""זה לא אותו דבר, אבל זה מה יש. די. היינו שם כבר... זה מאחורינו." אמרתי, מקווה שמשהו יחדור את מעטה העיקשות שלה."לא יודעת מה להגיד לך..." אמרה והורידה מבט. ריחמתי עליה וכעסתי במקביל. כמו ילדה, כשהיא אומרת 'לא יודעת מה להגיד לך', זה כשהיא יודעת שהצד השני צודק. למה זה לא חלק? למה היא לא מבינה ועושה את הצעדים כבר בעצמה?חצי רוצה וחצי לא, ניגשתי אליה, מחבקת אותה חזק אליי. היא התמסרה."אני מבינה שלא פשוט לך, אמא, אבל זה לא פשוט גם לקרן, ואת חייבת להתעשת על עצמך." לא שחררתי אותה מהחיבוק. חיבוק הדב של אמא מחמם אותי."קשה לי," התנצלה."קשה לכולם. את עדיין חייבת להיות אמא." היא הנהנה אל תוך צווארי, ונשימותיה עצורות. בטח זלגו להן כבר דמעה או שתיים.התחבקנו כך עוד דקה ארוכה. החזקתי אותה, כדי שתוכל להחזיק את עצמה אחר-כך. כעס ועצב זורמים בי על הכוח שאני צריכה להפגין, מחזיקה את כולם, תוך התעלמות מעצמי. שחררנו את החיבוק, והיא הלכה לעיסוקיה.הבית היה שקט ולי היה כבד. לקחתי את דבריי ואמרתי שלום כללי לכולם, כולם החזירו מלבד קרן. עצרתי בחדרה עם התיק עליי. פתחתי את הדלת ונכנסתי, רואה אותה עם אוזניות על הראש. "את עושה משהו היום?" הנידה בראשה לשלילה. "אבא בסדר." כשראיתי שהיא מפנימה המשכתי, "ואמא תהיה בסדר." היא הרימה גבות."יהיה בסדר!""טוב.""סתמי, קוף.""ביי." באה אליי לחיבוק והשבתי לה חזרה, נושקת לה ללחי נשיקה ארוכה. המפגש עם מיטל ורותם היה משחרר. הכל ישב עליי, והן איפשרו לי להוציא. שחררתי את כל מה שהיה בבית, וגם שיתפתי על מה שהיה עם רעות ומה שעוד מצפה לי. רותם סיפרה על המצב שלה בבית. אצלה ההורים גרושים. את סיפורה היפה של מיטל אני כבר מכירה. די מזכיר את שלי, רק בלי עוד אחות לסבית.זה תמיד היה כיף להיות איתן בחוץ ולראות איך כולם מסתכלים על שפת הסימנים שלנו. שלוש נשים שמתקשרות בלי צלילים בכלל, והידיים חגות במחול באוויר. בילינו כמה שעות ביחד, מקנחות את ארוחת השישי במקס ברנר, ואז הזוג היפה המשיך לביתו, ואני ישבתי על השדרה, לוקחת אוויר. עיכלתי את היומיים האחרונים שהפכו קצת את חיי, מסתכלת על כל העוברים והשבים וגמלה בלבי החלטה. צעדתי למסעדה של רעות, רואה אותה דרך השמשה לוקחת הזמנה, כשמבטה דילג לשניה אל פניי. פניה התמלאו סומק, והגומות שלה הציצו כשניסתה להחניק חיוך, מהנהנת ללקוחות שמולה. אחרי בירור קצר המתנתי לה בשולחן ריק בחלק הפתוח של המסעדה. אחרי כמה דקות יצאה, מביטה בסקרנות ימינה ושמאלה, עד שאיתרה אותי במבטה."מה את עושה פה?" היא כיוונה לנשיקה בלחי, ואני תפסתי אותה בפה. בכוונה."הייתי עם חברות פה במקס, וציפור לחשה לי שזו בערך שעת הסיום של המשמרת?" סיימתי בטון שואל."עשר דקות," רעות הצביעה לעברי."אוקיי," הנהנתי בחיוך.רעות יצאה תוך חמש דקות לעברי, כבר לבושה אחרת. המשכנו משם לטיול ברגל. אני שאלתי על המשמרת שלה, שהיתה לה נוראית. היא שאלה על ארוחת השישי שלי, וגוללתי בפניה את הדרמה בקצרה."וואו, אני בשוק." אמרה בהתפעלות."מאיזה חלק?""מהכל! אבא שלך... וואו." עיניה נפתחו גדולות, "ואת.. איזו גיבורה!""זה לא ממש הרגיש כמו אקט של גיבורים.""זה בדיוק הקטע. ככה זה עובד עם גיבורים..." חייכה אליי חיוך גדול, ולא הבנתי את פשר דבריה, אבל הנחתי להם להיות."אז מה הטריד את שלוותך?" החלטתי פשוט לשאול."שלוותי?""אמרת שרצית לדבר.""אה, כן.""אז...?""בואי נשב פה לרגע." היא הצביעה על ספסל, ואני הסתכלתי אליו, מתוחה כמו קפיץ. "תראי טל, התחיל בנינו משהו יפה ממש. היה לנו ערב... מדהים!" אני לא מאמינה שהיא פצחה בנאום. "אני עדיין באופוריה ממנו. אני רוצה שזה ימשיך, אבל אני מאוד מאמינה בכנות.""אוקיי..." משכתי את המילה, מנסה להבין."אממ... זו לא הפעם הראשונה שאני פוגשת את אחותך." לא הבנתי."קרן?""כן.""מאיפה את מכירה אותה?""התנשקנו."
