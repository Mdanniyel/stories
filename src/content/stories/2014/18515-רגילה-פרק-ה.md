---
id: 18515
title: "רגילה - פרק ה'"
author: "ליתי"
author_id: 1676
date: "2014-12-15"
category: "אהבת גברים"
tags: ['המומלצים', 'צבא וגאווה']
prev_chapter_id: 18489
next_chapter_id: 18532
original_url: "http://gogay.co.il/story.php?id=18515"
---

# רגילה - פרק ה'

את חיידק המורעלות תפסתי כנראה בזמן הטירונות, כי אם חשבתי שלא לאכול ולא לישון אלו תופעות קשות של התרגשות ומורעלות, הרי שבקורס מכי"ות התחלתי גם לרוץ ממקום למקום ולא ללכת, וכן הייתה לי התנהגות מעט אובססיבית לגבי פקודות שקיבלנו. זה הגיע לכך שהבנות ששמרו איתי התבאסו שאנחנו עושות את כל הפטרול ולא מחפפות, שמי שניקתה איתי את החדר הייתה צריכה באמת לנער את שמיכות הצמר ולא רק ליישר את הקיפול שלהם, ואפילו לדאוג שאין אבק על המשקופים. בנוסף הגעתי תמיד לפני הזמן למסדרים, ובשום אופן לא "תפרתי" אף אחת בשמירה, זאת אומרת שהגעתי בזמן וציפיתי שאחרות תעשנה כמוני. בנוסף לכך כל הזמן התנדבתי - לסחוב את הקשר במסעות, לנווט בימי שדה, לעלות ראשונה על המתקנים של הכושר - מה שהפך אותי לצרודה, עייפה, מותשת, ומכווצת שרירים.בנוסף היה בקורס מכי"ות נושא אחר שהדאיג והלחיץ - טוהר הנשק ואי הפקרת נשק. החניכות היו צמודות כל הזמן לרובה אמ-16 ארוך ב"הצלב," אבל כל הזמן. אם מישהי הייתה מפקירה את נשקה, וזה יכול להיות לשנייה שהלכה לשירותים, היא הייתה צריכה לדווח על זה למפקדות, ואם זה לא מספיק, הרי שהכריחו אותנו, גם אם זה לא אנחנו אבל ראינו כזאת הפקרה, לדווח בעצמינו למפקדות, שאם לא כן, נענש. זה הפך את הבנות למתוחות מאוד ומעשה הנקמנות הידוע היה דיווח על הפקרה נשק של אחת נגד חברתה. אני לא הפקרתי את הנשק אפילו פעם אחת, עשיתי הכל עם הנשק, ובלעדיו כבר הרגשתי שמשהו חסר. חוץ מזה, אם מישהי הייתה שוכחת את הנשק, לא הייתי מחכה עד שזה היה נחשב הפקרה, ופשוט צעקתי אחריה לקחת אותו, ואפילו פעם אחת לקחתי בשביל מישהי את הנשק אחרי שהיא שכחה אותו, וכששאלו אותי מה אני עושה, אמרתי שהיא ביקשה ממני, והבנות היו אסירות תודה על כך.השתדלתי להיות קשובה ואכפתית לבנות, ובמיוחד ללימור, והם באמת באו ונפתחו בפניי. לא עשיתי זאת כדי לקבל נקודות קרדיט, אלא זה באמת בא לי בטבעיות. ואכן, באחד הימים באה אלי לימור ואמרה שהיא חייבת לצאת מהבסיס והיא לא יודעת מה לעשות. כששאלתי אותה מה קרה היא אמרה שאבא שלה בבית חולים והיא חייבת ללכת לשם. אמרתי לה שאף מפקדת לא תסרב לה במצב כזה ואין בעיה, אני אלמד אותה מה שהיא תפסיד. שאלתי אותה, בדרך אגב, מה קרה לאבא שלה אבל היא לא הסכימה להגיד לי. היא יצאה לפס של עשרים וארבע שעות ולא חזרה במשך שלושה ימים. דאגתי לה מאוד, למרות ששיחקתי "עסקים כרגיל," וכשהתקשרתי לביתה, לא ענו לטלפון בשום שעה. זה כל כך לא התאים לה לברוח ככה, המדריכות כבר רצו להכריז עליה כעריקה כשהיא הפתיעה והגיעה חזרה לבסיס, נראית כמו כלב מוכה אחרי שאיבדה הרבה משקל וחיוניות. לא הספקתי לדבר איתה, השמועות היו שהיא זומנה למפקדת הקורס, שאמרה לה שמחר היא עולה למשפט וכנראה תודח. בכלל, הראש שלי לא היה כל כך בפוקוס, זה היה יום ההולדת של אורלי, זכרתי את זה מהשבירת דיסטאנס, ולא ידעתי אם זה יהיה רעיון טוב להתקשר לאחל מזל טוב, אבל נורא רציתי. בסוף תפסתי אומץ בהפסקה הקטנה שהיתה לנו בין השיעורים. הלב שלי דפק בחופזה כשחייגתי את המספר של ביתה. הטלפון צלצל כמה פעמים כשאישה ענתה לי, כנראה אמא של אורלי. "שלום, אפשר לדבר עם אורלי בבקשה?" שאלתי וקולי נשבר. "רק שנייה אקרא לה." היא ענתה, ואני נשמתי לרווחה שהיא בבית. לכי תסבירי לאמא של אורלי מי את. ובכלל, איך אסביר לאורלי מי אני. "הלו." שמעתי את הקול של אורלי מעבר לקו, וגופי התמלא זיעה קרה."הי, זו ליאת, החניכה האהובה עלייך בטירונות." אמרתי וניסיתי לחייך, אולי החיוך יעבור בטלפון."שלום!" היא ענתה וקולה כמעט צעק, "מה שלומך החיילת שוויק הגיבורה בקורס מכ"יות?" והבנתי שהיא מזהה אותי."עזבי אותי, מה איתך? מזל טוב שיהיה לך, גיל תשע עשרה, לא פשוט אה? עוד מעט את בשנות העשרים..." איחלתי."כן, ראית מה זה, איך הזדקנתי!," ענתה וצחקה."מה את עושה בבית בכלל?" שאלתי, "אין לך טירונות על הראש?""קודם כל לקחתי חופש כי יש לי יום הולדת, דבר שני אני בעצם בגימלים כי יש לי בלאגן בשיניים, מחר מחכה לי טיפול שורש ענק.""אוי זה לא נעים בכלל." אמרתי, "ואיך את חוגגת?""עזבי אותי עכשיו עם מה שלומי, אני יודעת שאין לך הרבה זמן לדבר, ספרי איך הולך הקורס, את נהנית?""אני ממש נהנית, רק... לימור קצת מדאיגה אותי.""מה שלום לימור, באמת, למה היא מדאיגה אותך, היא שוב עושה צרות?""כן, כמו תמיד, אבל הפעם היא היא הגזימה, היא נעלמה לשלושה ימים ועכשיו חזרה, אני חושבת שהולכים להעיף אותה מהקורס.""ודיברת איתה על זה?""לא, עוד לא יצא לי, אני גם קצת מפחדת, מה אכנס לה לחיים פתאום עם שאלות, אנחנו גם לא החברות הכי קרובות.""בואי אתאר לה סיטואציה," אמרה, "את מוצאת את עצמך הרבה בקורס מקשיבה לחניכה שבוכה, או מייעצת לחניכה אחרת או עוזרת למישהי שצריכה""כן, איך ידעת?""קלטתי את זה עוד בטירונות." אמרה, "יש לך את זה.""על מה את מדברת? בטירונות כל הזמן אני זאת שהייתי צריכה עזרה, איך רותם עזרה לי עם המחזור ואת שהיית צריכה להעביר לי את הנצרה לבודדת."אורלי צחקה, "כן, אבל לדעתי, מי שיודע לבקש עזרה הוא בעצמו אמפטי." אמרה. "אני מציעה שתדברי איתה, אולי תוכלי לעזור, ואם לא לעזור לפחות לתת לה תמיכה ואוזן קשבת." הוסיפה."תודה," עניתי, "עזרת לי.""טוב, המשפחה קוראת לי, הם מדליקים לי פה תיכף את הבית עם הנרות על העוגה, אז שיהיה בהצלחה, ואני מקווה שנתראה בקרוב." ענתה, ואפילו לא הספקתי להגיד שוב מזל טוב, כי השיחה נותקה.כשחזרתי לחדר לימור הייתה שם, ארזה את דבריה. ניגשתי אליה, הסתכלתי בעיניה ואמרתי "את שומרת איתי הלילה.""אין לי כוח לשמור," היא ענתה, "אני גם מתה לישון, מחר יש לי יום קשה.""לא מעניין אותי," אמרתי לה, "היום בין שתיים לארבע אנחנו שומרות." וכך היה. כשהגענו לשמירה, אמרתי לה שאני פה ושתשפוך הכל. "זה לא כזה פשוט." היא אמרה לי ונשמעה קרובה לבכי."תנסי אותי," אמרתי לה, "מה יש לך להפסיד?"היא סיפרה שאבא שלה בבית החולים כי הוא גוסס ויש לו סרטן חמור בלבלב. "זה נורא," אמרתי, "את קשורה לאבא שלך?""זהו, שאבא עזב את הבית שהייתי בת תשע, ומאז אני לא ממש רואה אותו.""אז איך את מרגישה?" שאלתי מבולבלת."את יודעת שיש לי אח גדול ואחות קטנה, נכון?" עניתי שאני יודעת, "ואת יודעת שאח שלי מעריץ את אבא שלי וגם הוא מוסכניק?" למרות שלא ידעתי הנהנתי ונתתי לה להמשיך בסיפורה. היא המשיכה וסיפרה שהיא קשורה יותר לאימא שלה ולאחותה הקטנה ופחות לאחיה או לאבא שלה, ואז היא אמרה, "את יכולה לשמור סוד?""ברור." אמרתי ופתאום היא התחילה לבכות ולספר שאבא שלה תקף אותה מינית מגיל קטן ובגיל שתים עשרה כשאחותה הייתה בת חמש הוא התחיל לגעת גם בה. היא לא יכלה לשתוק כשחשבה שגם אחותה תצטרך לעבור את זה וידעה שהיא לא יכולה לספר לאחיה שמעריץ את אבא שלה ושאימא שלה במילא לא תאמין לה, אז היא פשוט התחילה לעשות בלגנים. היא ברחה מבית הספר, עשתה צרות בבית, כך שהאבא, שהיה הגורם הסמכותי בבית, התעסק רק איתה, והיא חטפה מכות, אבל לפחות הוא לא נגע באחותה. באיזה שלב, כך היא סיפרה, אבא שלה כבר התייאש ממנה, סירב לחנך אותה ועזב את הבית. לימור הרגישה שניצחה במערכה הזאת, אבל המוניטין שלה, כך אמרה, נהרס, היא הצטיירה כילדה בעייתית, וגם נפלה עליה האשמה בגין עזיבתו של אביה, ואחיה ואמה הזכירו לה את זה כל הזמן. עכשיו הוא חלה בסרטן ויצר קשר עם אחיה שסיפר לאימא שלה והם כולם הלכו לבית החולים לראות מה איתו. כשהיא ראתה את אימא שלה לידו, מטפלת בו ודואגת לו, היא נשברה וסיפרה לה את כל הסיפור. אימא שלה הייתה בשוק ובמקום להבין, קראה לאחיה שלא הסכים להקשיב. למזלה, אחותה זכרה קצת וסיפרה איך לימור הייתה בוכה בלילות כשהיו ביחד בחדר, ואז אימא שלה, סוף כל סוף, האמינה לה. לימור הרגישה בפעם השניה שהיא ניצחה במערכה, אבל מה שעבר עליה לא הרגיש כמו ניצחון. "הרגשתי חרא," אמרה," הכל חזר, הגוף שלי הרגיש מלוכלך, הייתי חייבת להתנקות, כל הזמן הקאתי, ואז גם שתיתי והמשכתי להקיא, יומיים טיילתי ברחובות, לא ידעתי לאן ללכת. נשבעת לך שחשבתי שזהו, שאין לי בשביל מה לחיות בעולם הזה." כשסיימה לדבר, עדין קצת בוכה, חיבקתי אותה חיבוק ענקי וחשבתי כמה שהבחורה הזאת אמיצה וחזקה. חשבתי שאני בוגרת כי אני אמפטית ואחראית, אבל היא הראתה לי מה זו באמת אישה."את צריכה לספר על מה שקרה לך מחר." אמרתי ללימור."נראה לך," היא ענתה, "סיפרתי רק לך, זה סוד.""אני לא אספר לאף אחד, לעולם," אמרתי, "אבל מחר, במשפט בדלתיים סגורות, את יכולה לספר, אני בטוחה שכולם יהיו דיסקרטיים, את חייבת להסביר להם שזה לא קשור לקורס, שזה משהו אישי, ואת האמת, הרבה יותר גדול מכל הקורס הזה או הצבא.""ומה הם יחשבו עליי? שאני עוד מקרה סעד, שאני דפוקה בראש, רק על זה הם ירצו להעיף אותי." הרכינה לימור את ראשה."אין לך מה להתבייש," המשכתי, "את לא אשמה בדבר הנורא הזה, את צריכה להיות גאה ששרדת והצלת את אחותך, ועכשיו זה כבר עבר, המשפחה שלך יודעת, ועכשיו את עם ידך על העליונה, ואת יכולה להמשיך בחיים שלך באומץ, בדיוק כמו שעשית, ומחר אני באה למשפט שלך בתור עדת אופי." הוספתי. וכך היה, לימור סיפרה למפקדות את כל הסיפור. כמובן שזה שינה את כל הראיה סביב לימור. במקום לכעוס שהיא בעייתית ועושה צרות, רק רצו לעזור, אולי לשלוח אותה לקב"ן, למשקית ת"ש וכולי. לימור לא רצתה לשמוע על העניין, היא רק רצתה לחזור לקורס כמה שיותר מהר, והבטיחה שזה לא ישפיע על ההמשך שלה גם בקורס וגם בשירות ואני חיזקתי אותה בכל שסיפרתי כמה שהיא חיילת מוכשרת ושהיא גיבורה שלי.לאחר המשפט של לימור, לאחר כל ההתנדבויות שלי ולאחר מסע ארוך עם הקשר על הגב חטפתי שברי הליכה וקיבלתי שלושה גימלים בבית. להגיע הביתה אחרי תקופה כזאת היה מאוד מוזר, אך משמח. אבא בא לאסוף אותי מהתחנה המרכזית והפעם נתתי לו לסחוב את התיק. כשהגעתי הביתה התקלחתי, וישר הלכתי למיטה ולא קמתי ממנה אלא לאחר עשרים וארבע שעות. כשקמתי אכלתי את כל תכולת המקרר, דיברתי קצת עם אחותי הקטנה ונרדמתי שוב לשתים עשרה שעות.  לא יכולתי לספר למשפחה את הסיפור של לימור, כי הבטחתי לה, אבל לא הייתי עייפה רק נפשית אלא עייפתי פיזית, העצמות והשרירים היו צריכים מנוחה. מזל שהרווחתי בנוסף גם את שישי שבת בבית. אכלתי טוב וישנתי, לא היו לי משימות להספיק או מבחנים לעבור, או שמירות לשמור, אלא רק פינוקים, אבל זה גרם לי גם לתהות האם אני מתאימה, כי שאר הבנות בקורס ממשיכות אותו בעוצמה ואני פה, בבית, במנוחת הלוחם.סבתא דאגה לי מאוד ובאה לבקר כל יום, וכשדיברנו אמרתי לה שהכל בסדר, אך היא עמדה על כך שאספר מה עובר עליי, ואמרתי לה שאני לא בטוחה שאני מתאימה להיות מכי"ת, אולי אין לי את זה, כמו שאומרים, ואולי אני פשוט מבזבזת את זמני וכוחי על משהו שאני לא אצליח בו. היא הסתכלה עליי, חייכה אליי ואז אמרה דבר ששינה לי את כל ההשקפה. היא אמרה שהשאלה אם אני מתאימה היא לא שאלה שצריכה להטריד אותי, כי בשביל זה יש מפקדים והם אלו שצריכים להחליט בעניין. אבל אם אני כבר בקורס, יש לי שתי ברירות, אני יכולה להחליט לוותר עכשיו, ואז בטוח שהמפקדים ימצאו אותי לא מתאימה, או לחילופין פשוט להיות, ולא רק להיות אלא להיות אני. לא כל כך הבנתי מה אני בדיוק צריכה לעשות, אבל סבתא אמרה שכשאני אגיע לשם, אדע. וכך עשיתי, כשחזרתי לקורס, העברתי אותו כמו שאני, ליעד שהיא רצינית ויסודית וליעד שהיא אמפטית ואכפתית, וגם ליעד שהיא לא מושלמת, בחורה רגילה, עם הומור. ולהפתעתי סיימתי את קורס המכי"ות כחניכה למופת, ובתור חניכה למופת יכולתי לבחור לאן אשובץ ועם מי, ולא היה ספק שאני חוזרת לג'וליס חזרה ולוקחת את לימור איתי.
