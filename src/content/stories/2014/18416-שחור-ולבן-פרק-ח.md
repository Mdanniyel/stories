---
id: 18416
title: "שחור ולבן - פרק ח'"
author: "לילי"
author_id: 1857
date: "2014-10-30"
category: "אהבת נשים"
tags: ['סיפור אהבה', 'המומלצים']
prev_chapter_id: 18341
next_chapter_id: None
original_url: "http://gogay.co.il/story.php?id=18416"
---

# שחור ולבן - פרק ח'

"אממ... זו לא פעם ראשונה שאני פוגשת את אחותך." לא הבנתי."קרן?""כן.""מאיפה את מכירה אותה?""התנשקנו.""התנשקתן?" חייכתי אל מול האבסורד."כן." רעות נשארה רצינית לחלוטין."את צוחקת?" הבעת הפנים שלי הפכה פתאום רצינית."לא.""נישקת את אחותי הקטנה?" הצבעתי עם כף ידי לכיוון החזה, מוודאת שאני מבינה נכון."טל, אל תכעסי...""לא לכעוס..." חזרתי על דבריה. "מה? איך התנשקתן? מתי?""אני אסביר הכל. בבקשה, אל תתעצבני. תזכרי שאני ביקשתי את השיחה הזאת, ואני לא מנסה להסתיר שום דבר.""מה זאת אומרת אל תתעצבני?" גיחכתי. "אני בהלם. למה אני שומעת על זה רק עכשיו? למה חיכית עם זה?""כי לא ידעתי שהיא אחותך. סימסתי לך איך שיצאתי ממך, מיד אחרי שראיתי אותה.""ולמה לא לספר ישר באסמס? למה סחור-סחור? רעות, היא בת שש עשרה!""טל!""מה?""תני לי להסביר."הסתכלתי עליה בשוק מוחלט, מנסה להבין איך הדבר הזה, שהיה עד כה מושלם, מניח את ידיו על ילדה בת שש עשרה. מתי בכלל זה קרה? הרגשתי את הדם זורם לי בכל הגוף. אחותי הקטנה, לעזאזל. למה דווקא רעות?ועדיין, רעות היא זו שפתחה עד כה את הדברים, ואולי באמת יש משהו הגיוני מעבר לכל המידע המטריד ששמעתי עד עכשיו. אם זה לא מספיק בשביל להרגיע אותי, לפחות כדאי שאקח אוויר, כדי שאוכל להשלים את כל המידע שהיה לי חסר."אני מקשיבה.""אוקיי." היא לקחה אוויר ובחנה אותי, מחפשת הבנה בתוך ההלם והביקורתיות שבעיניי. "זה היה בערך לפני חודשיים. הייתי במועדון עם כמה חברים, שתיתי כמות מכובדת של אלכוהול, והייתי מאוד מטושטשת.""אז החלטת לנשק ילדה בת שש עשרה.""טל!" היא הייתה בהלם. אפילו אני כמעט הצטערתי על הסרקזם שלי, אבל היא נישקה את אחותי."הייתי על הרחבה," היא המשיכה את המשפט, נחושה להפגיש אותי עם האמת שלה, "רקדתי עם עצמי בעיקר, בקושי מודעת לסביבה שלי. משום מקום הרגשתי שפתיים מנשקות אותי. בתוך האקסטזה של המוסיקה נסחפתי לשניות בודדות עם הנשיקה, וכשניתקתי אותה שמתי לב שעומדת מולי ילדה שהייתה בשוק לא פחות ממני." רעות עצרה לרגע את שטף הדיבור שלה כדי לבחון את מבטי, שלראשונה היה קשוב. לא מקבל, אבל מוכן להאזין."ראיתי שהיא הייתה שיכורה כלוט ולא היה לה מושג מה היא עושה. באותו הרגע התעשתי על עצמי וקלטתי מה קורה. רציתי ללכת ממנה ולהתרחק, אבל היא כמעט נפלה והתעלפה שם, אז תפסתי אותה וליוויתי אותה לשירותים להתאפס, עד שבאה אחת החברות שלה ונתתי להן להסתדר עם עצמן." שתיקה.ניסיתי להבין מה דעתי על הסיפור המקומם הזה. פיסות המידע לא הצליחו להתיישב לי. "אני לא מאמינה שנישקת את אחותי.""טל, גם אני לא מאמינה שנישקתי את אחותך. גיליתי שהיא אחותך רק כשראיתי אותה אצלך בדירה. היום, לפני כמה שעות." היא חיפשה את מבטי הנוקשה ולקחה את כף ידי בשתי ידיה. "שתינו היינו שיכורות לחלוטין, ובלי קשר אלייך לא הייתי מתקרבת אליה בדעה צלולה. היא ילדה.""אלכוהול זה לא תירוץ." אמרתי, הפעם בקול שקט ורגוע."זה לא, אבל אני גם לא זו שיזמה נשיקה, ובכלל לא ראיתי את הפנים שלה עד אחרי."שתיקה. בהיתי לרחוב."אני ממש מצטערת, טל. לא הייתי עושה את זה אם היא לא הייתה נופלת עליי בנשיקה ואולי הייתי מספיקה לראות מי עומדת מולי." לשתיקתי היא המשיכה, "ובטח לא הייתי מנשקת את אחותך מתוך ידיעה." "למה דווקא את אחותי?" הנדתי בראשי, לא מצליחה לעכל את מה ששמעתי."אם יש משהו שממש נחרט לי מאותו ערב, מאותה נשיקה," שהייתה עם אחותי – אוי, איזו מחשבה מטרידה – "זה השוק של אחרי. טל, אני באמת לא זוכרת שום דבר אחר מלבד זה. שתיתי המון.""למה בכלל שתית כל כך הרבה?" זה פרט שחשוב היה לי להבין."זה כבר סיפור ליום אחר.""זה נורא חולה.""מה חולה?""שנישקת את אחותי בת השש עשרה, וחודשיים אחרי את שוכבת איתי.""הי,"נפניתי לעברה. "מה?""שוכבת זו הגדרה קצת קרה למה ששתינו עושות.""נכון.""אני מצטערת שזה המצב, והייתי משנה אותו בשנייה אם רק הייתי יכולה, אבל אני לא יכולה." הסתכלתי עליה, עיניה דוברות אמת. "ואני לא מאמינה בשקרים והסתרות, ולכן לא ניסיתי לבחון את הדרך הזו. אכפת לי ממך יותר מדיי ואנחנו לא רק שוכבות."הורדתי את עיניי מטה. אנחנו באמת לא רק שוכבות, אחרת לא היה לי אכפת כל כך. היא מיוחדת, והעובדה שהיא נישקה את קרן כל כך הציקה לי."אל תכעסי, טל. זה לא פייר לכעוס עליי." הרמתי אליה מבט שחולק על דעתה בלשון המעטה. "זה לא פייר! לא הכרתי אותך. לא ביקשתי את הנשיקה הזו. זו שטות קטנה של שתי שיכורות."צקצקתי בלשוני. זה לא פייר? זה לא פייר שאסור לי לכעוס! הבחורה היחידה שהצליחה לחדור את השריון שלי אחרי שלוש שנים מחורבנות מספרת לי שהיא נישקה את אחותי בת השש עשרה. אחותי בת השש עשרה שיצאה לפני שעתיים מהארון. אחותי, שמסתבר, יוצאת למועדונים, משתכרת, ומנשקת נשים זרות. זרות וגדולות ממנה. ומה פאקינג גרם לרעות לשתות ככה? אוף!"זה ממש לא מוצא חן בעיניי," אמרתי בשקט."אני יכולה לתאר לעצמי.""לא! את לא, רעות! אוקיי?" התפרצתי, והיא הסתכלה עליי בספק חמלה ספק הפתעה. "אין לך מושג מה עבר עליי היום. המשפחה שלי בכאוס. אימא שלי פתחה בצורה הכי מכוערת את העובדה שקרן יצאה מהארון, מול אבא שלי, שלא ידע, ואחי המסכן היה צריך לחזות בכל זה." ידיי מתנופפות באוויר, ורעות בחנה אותי, מבינה פתאום תמונה רחבה יותר."אני מצטערת.""אז אל תצטערי. היא עם הסרטים שלה, שכחה מה זה לקבל את הבת הלסבית שלה. שכחה את כל התלאות שעברנו, כל אינספור ההסברים שנתתי לה. כל הקבלה שלה, שרכשתי במאמץ רב עם השנים, כאילו נזרקה לפח. חודשים ארוכים שספגתי ממנה הערות שלא האמנתי שיוצאות מהפה של אימא שלי. חודשים ארוכים של מלחמה בבורות ובחוסר הקבלה שלה - הכל לפח. מסתבר שעל כרטיס כניסה שני משלמים בדיוק אותו מחיר! קרן צריכה לספוג את הצרחות והדרמה שלה בארוחת שישי. הוא לעומתה, פשוט מדהים אותי ברמות שאני לא יודעת להכיל או לעכל, והמסכנה הזאת שאני שוברת את עצמי בשבילה, בשביל שלא תסבול כמוני, הולכת, משתכרת, ומנשקת את הבחורה היחידה שפאקינג נגעה בי אחרי..." נשברתי.הדמעות צפו וחנקו לי את הדיבור. ניסיתי לעצור אותן. כל מאורעות השבוע האחרון עלו בי. קמתי מהספסל, מוחה את הסוררות שהצליחו להסתנן, מנסה לגרש. לקחתי נשימה עמוקה. רציתי להיעלם."יש לך רכב?" שמעתי את קולה קרוב, מאחוריי."מה?" הסתובבתי אליה, ופתאום היא הייתה קרובה מאוד. רציתי להתפרק עליה בחיבוק, ושתיקח ממני את כל הכאב, אבל כעסתי. עדיין שמרתי על דיסטנס. בכלל לא הבנתי, מה רכב עכשיו, באחת בלילה, עם כל השיכורים בחוץ?"רכב... אוטו. יש?""אופנוע. למה?" "את פנויה עכשיו?""פנויה. למה?""בואי." לקחה את ידי ועלתה בשדרה."לאן הולכים?" צעדתי אחריה בכבדות."לאופנוע." משכתי את ידה לכיווני, הסתובבתי, וצעדתי בכיוון ההפוך."הי, רגע. למה?""את בכיוון ההפוך."צעדתי איתה לעבר הדירה שלי, שם החנה האופנוע שלי, חסרת מודעות למה יש לה בראש עכשיו. הייתי כל כך אפאטית, שפשוט אפשרתי, ולמען האמת, עם כל הכעס וכל הסערה שרעשה בתוכי - פשוט סמכתי על רעות וקיוויתי שאני לא טועה.צעדנו בשקט. רעות בוחנת אותי מדי פעם, ואני עם מבט ישר רואה אותה מצדודית העין. אחד הדברים ששפת הסימנים לימדה אותי, הוא שאפשר לנצל את הראיה קצת יותר משנדמה לרוב האנשים, וכך המשכנו עד שהגענו לאופנוע. "הקסדות למעלה. את רוצה להמתין פה או לעלות?" הקול שלי יצא בשקט אדיש."אני אעדיף לעלות.""בואי."עלינו ורעות נכנסה לשירותים. בזמן הזה מצאתי את הקסדה הנוספת שלי, ומצאתי גם מעיל לרעות."מצוידת." אמרה לעברי, מצביעה על שתי הקסדות והמעילים."לא רוכבים בלי. את מוכנה?""כן."החוויתי בראשי לכיוון הדלת, ויצאנו. למטה הנחתי את שתי הקסדות על האופנוע ונתתי לרעות את המעיל, לובשת את שלי בעצמי. כשהקסדה על הראש, הורדתי את האופנוע מהג'ק שלו, הנעתי והסתכלתי על רעות. היא מצדה הסתכלה על האופנוע מהורהרת, עומדת בלי לזוז. בחנתי בעצמי את המושב שלה. לא, אין שם קקי של ציפורים."הכל בסדר?" שאלתי מבולבלת."אממ... אני לא כל כך בטוחה מה עושים עכשיו.""את עולה על האופנוע?""איך?"חייכתי אליה, והיא חייכה במבוכה. הסברתי לה איך מורכבת עולה על אופנוע, תמכתי בה והיא עלתה. התחלנו נסיעה כשרעות מכוונת אותי בתוך העיר. ידיה על כתפיי ועל גבי לכל אורך הנסיעה, ואני שקועה במחשבות.עצרנו ליד פארק באזור יחסית שקט של העיר. בכניסה לפארק כמה בניינים ובעיקר בתים פרטיים. לא הכרתי את האזור הזה של תל אביב יותר מדיי. התקדמנו אל פנים הפארק בלי דיבורים רבים. רעות הובילה אותנו למקום ספציפי שהכירה, חולפת לצד העצים והמתקנים, עד שהגענו לאזור שקט מאוד עם כר דשא מזמין, שם רעות נשכבה, ונשכבתי גם אני לצידה."לפעמים אני באה לפה כשאני מחפשת קצת שקט," קולה שבר את הדממה. "זה מקום שמזכיר קצת טבע בתוך תל אביב הרועשת."הסתכלתי עליה, מבטה לשמיים. הסטתי גם אני את מבטי אליהם, צופה בכל הכוכבים מנצנצים. שכבנו כך בדממה רגעים ארוכים. "את מצטערת שאחותך לסבית, טל?""אני מצטערת שהתנשקתן." עניתי בשקט, ורעות הסתובבה לעברי, נשענת על מרפקה. הצצתי במבטה, והיא המתינה שלווה לתשובה היותר רלוונטית לה חיכתה.החזרתי מבטי לשמיים. "זה לא משנה לי מה היא. אני פשוט לא רוצה שהיא תעבור את הקשיים שאני עברתי.""את מצטערת שאת לסבית?""ממש לא. אני אוהבת את החלק הזה בזהות שלי.""אבל עברת קשיים.""נכון, אבל הם חלק גדול בעיצוב שלי ובמי שאני היום." ואז התחוור לי לאן היא חותרת."אז איך קרן שונה ממך?""היא לא, אבל זה לא משנה. עדיין יהיה בי חלק שירצה לשמור עליה. תמיד.""אני מבינה, ואני לא אומרת, חלילה, לא לעשות את זה, אבל זה חלק מלגדול, כל הכאבים והקשיים האלה."שבתי לבהות בכוכבים. כמה שהם רבים... עיניה של רעות מלטפות אותי, והיא עדיין שעונה על צדה."למה הבאת אותי לפה, רעות?""נדמה שאת אבודה, ולא יזיק לך קצת לברוח מהכל... לשחרר אותך לשבת לבד בבית, שהוא בעצם קופסה, לא נשמע לי הגיוני."הסתכלתי בעיניה. ריח הדשא נעים באפי, ואי שם רחוק שמעתי צרצר מצרצר. "נעים פה... תודה על המחשבה הזו.""זה הפיצוי שלי על החדשות הפחות טובות שהבאתי לך.""חרא חדשות, רעות." חידדתי במבט רגוע וקול שלו."חרא חדשות." היא חייכה, והגומות שלה חזרו לפתע במלוא תפארתן.  פתאום מאסתי בכעס. פתאום פשוט רציתי חיבוק ונוכחות אוהבת. "זה לא מצחיק." אבל למען ההגינות חייכתי. זה לא פייר שהיא משפיעה עליי כל כך בקלות. אני והחיוך הפנינו מבט חזרה לשמיים. רעות ליטפה את שיערי, וכבמטה קסם החזירה את מבטי אליה, בוחנת."זה בסדר?" הסתכלה לעיניי."אהא." החזרתי, בוהה בשפתיה שנראו כה מיותמות.ידה לטפה את פניי, "וזה?" לחשה, מתקרבת אל שפתיי ונושקת לי בעדינות.בן רגע כל הקשיחות שלי נמסה. כל החומות קרסו, וחום עטף את כולי. הספקתי להתגעגע למגע שלה. הרשתי לשפתיי להתנגש בשלה, לשונותינו גונבות צלילה חפוזה אחת בשנייה."לא מספיק.""מה?" פיקסה את מבטה המזוגג בעיניי."זה לא מספיק לי..." התגריתי בה, והיא חייכה חוזרת לשפתיי. עצרתי אותה עם ידי."אבל, רעותי...""מממ..?""אנחנו באמצע פארק. אמנם יחסית ריק ובאזור די מבודד, אבל עדיין פארק.""את רוצה ללכת?" היא הציעה."עוד פעם את רעבה?" רעות צחקה. "אני רעבה הרבה, אבל לא לזה התכוונתי."לרגע חשבתי על התקופות שאני הייתי רעבה ככה ולא ידעתי שובע מהו. חשבתי על איך שנהרסתי בגלל רגע אחד של גחמת בהמה שלא מכיר את המושג שליטה עצמית. חשבתי גם האם אי פעם אני אשוב להיות אני של פעם."מה...?" רעות חיפשה את מבטי."גם אני הייתי פעם רעבה כמוך." מבטי התרחק משלה."ואז...?""ואז התקלקל לי המזגן."רעות הבינה מה עבר לי במחשבות, וידה שליטפה את זרועי מהר הגיעה לכף ידי, עוטפת אותה ולוחצת, שאדע שהיא כאן. היא נשארה שם כמה רגעים."טלי..." פתחה ונעם לי שם החיבה. הסתכלתי אל הכחול של עיניה, מחפשת את המילים שעוד לא הוציאה. "אני יכולה לשאול משהו?" היא בטוח תשאל על זה, ועם כמה שכבר עמד לי הגוש השחור בגרון, לא רציתי שהיא תשמור לעצמה. נשמתי נשימה עמוקה, והנהנתי בראשי לחיוב."את לא חייבת לענות, אבל... למה לא התלוננת?" קולה היה קטן, ומבטה קצת ברח משלי. הרגשתי אותה נבוכה בשאלה שלה.שתקתי.אי-נוחות פתאום אפפה אותי. התרוממתי לישיבה עם ברכיים מקופלות, וידיי חבקו אותן, מותירה את רעות שכובה מאחורי. הרגשתי את ידה על גבי. היא כנראה התרוממה."את בסדר?" לא עניתי. "לא התכוונתי לדחוק אותך לפינה. אני אבין אם את לא רוצה לענות.""אף אחד לא יודע." הקול כמעט ולא יצא לי. רק לחישה שכמעט ולא נשמעה."מה?" רעות התקרבה מאחורי, גופה מורגש על גבי.כחכחתי בגרוני, "אף אחד לא יודע." אמרתי באיטיות ובקול יציב עד כמה שיכולתי, ועדיין זה יצא חלש."אף אחד לא יודע?""כן... אף אחד.""שלוש שנים?""כן.""גם לא איש מקצוע?""אף אחד."רעות הגיעה אל מולי בישיבה. היא מאוד חיפשה את עיניי, שהיו אי שם שלוחות למרחב."אני לא ידעתי שאני הראשונה לשמוע. והיחידה..." ידה ליטפה את זרועי מעלה ומטה. "זה קצת עונה לי על השאלה.""איך?""איך זה עונה על השאלה?" הנהנתי. "איך תפני להתלונן אצל הגורמים הרלוונטיים, אם לא הצלחת להוציא את המילים שבתוכך לבן אדם קרוב? או, לא קרוב - פשוט בן אדם."המילים שלה רק חידדו לי ביני לבין עצמי כמה קשה להוציא אותן, כמה מעט ממה שיש בכלל הרשיתי שיצא. כמה הרבה נשאר סגור ואטום בפנים."טל...""אני רוצה ללכת מפה." קמתי. רעות התרוממה יחד איתי."אוקיי, אנחנו נלך," אבל היא חסמה לי את הדרך. גופה מולי, קרוב מאוד."רעות, אני רוצה ללכת עכשיו," אמרתי אחוזת תזזית, בוהה בעץ שליד."עוד כמה דקות. אין שום בעיה.""רעות..." היא התקרבה לאט עוד ועוד, מרתיעה אותי אחורנית."אני פה." הבל פיה מתערבב עם שלי."אני לא..." נקטע לי המשפט. לא הצלחתי לדבר. לא הצלחתי להסתכל לה בעיניים."טלי, אני פה. אני כאן. אני לא רוצה שתרכבי ככה.""אני בסדר.""את שוב רועדת, ואת רוכבת על אופנוע ענקי.""זה מאה עשרים וחמש." לחשתי וקולי קטן."אני לא מבינה במספרים, וזה לא ממש משנה..."העזתי להסתכל עליה, והיא הסתכלה לתוכי. עמוק לתוכי."החומה שלך שוב חזרה, אבל זה בסדר. אני כבר מכירה אותה." היא אמרה בכזו שלווה ובלי פחד, והראש שלי נטה הצידה, מנסה לפענח אותה.מבטי ירד אל רגלינו, נבוכה בשחור הזה שיורד פתאום כשבא לו, ואני כאין וכאפס לא מצליחה להשתלט. הצינה באוויר הורגשה, ונשימותיה מחממות ומדגישות את הבדלי הטמפרטורות. ידיי לצדי גופי, ידיה לצדי גופה, ואצבעות רגלינו כמעט נוגעות."היא לא עושה עליי רושם, החומה שלך." ידיה עלו אל פניי, ובשנייה ידיי שלי עמדו כחוצץ בין שתינו, נחות על בטנה. נרתעתי. היא לרגע קטן וכמעט ולא מורגש נעצרה, ואז מיד המשיכה עם המגע הנחוש הזה שלה. עיניי עצומות, לא מצליחה להתמודד."אני תכף לוקחת אותך לאופנוע. ממש מיד." אמרה והתקרבה עוד. ידיי רצו לדחוק אותה ממני, אבל נתנו לה להתקרב. רעדתי עליה. ידיה ירדו לעורף שלי ואז נחו על עצם הבריח. כתגובה ישירה, ידיי שלי עלו ואזקו את שלה. ננעלתי עליה, והיא התקרבה, מצחה נשען על שלי, ונשימותיה בנשימותיי."רעות, אני מפחדת. אני מפחדת להכאיב לך.""אני לא מפחדת טלי," אמרה בשלווה."אני אפגע בך שוב.""את לא תפגעי בי. תני לי את הידיים שלי חזרה," ביקשה בשקט."לא יודעת... לא רוצה... לא יכולה..." רעדתי בה, ידיי נעולות.פיה התקרב לאוזני ולחש "את כן יכולה... תרפי את האחיזה שלך." קצב נשימותיי גבר, הדופק בשמיים, סחרחורת עטפה אותי. הרפיתי את עוצמת האחיזה, אבל ידיה היו בשלי עדיין. "אני לא אעשה לך רע, טל. עכשיו תני לי לבד... תורידי את הידיים." ראשי זז באי-רצון, והיא המשיכה. "תני לי. אני לא אכאיב." נשמתי כבד, החמצן אוזל ובורח ממני. הרמתי את אצבעותיי ממפרקי ידיה ונתתי להן להישאר סביבה, בוחנת. היא לא זזה מילימטר. הורדתי את ידיי לאגנה לאט, ואחזתי."לא חזק, טל. אני לא בורחת לך." הרפיתי את עוצמת האחיזה, שלא ידעתי בכלל שלחצה."רעות...""אני כאן."שתקנו, ורעות שעד עכשיו הייתה באותה תנוחה זזה, עוצרת לי את הנשימה."ששש... אני לא אפגע בך. זה בסדר." ידיה עלו לעורפי ברפרוף קליל."אני...""את מפחדת, אבל אני לא אפגע בך, ואת לא תכאיבי לי, טל. אני יודעת שאת לא תכאיבי לי." היא ליטפה את העורף, ודמעות נקוו בעיניי. ידיה ירדו ועטפו את כולי, את כל זרועותיי וגבי. פלאשבקים מאותו יום ארור חוזרים וממלאים את ראשי. "זה בסדר. אל תפחדי ממני."רעות כבר ממש חיבקה אותי, וידיי נותרו עצורות על אגנה. היא לא זזה."תשחררי את זה... תני לזה לצאת..." קפאתי. הגוף סירב להרפות. "תני לזה... אני פה. אני מחזיקה.""אני לא רוצה את זה.""את לא רוצה מה?""אותו." חשקתי שיניים, נותנת למילים להסתנן החוצה דרכן."כן..."נשפתי אוויר, מנסה לשחרר לחץ ולא דמעות, למרות שהן כבר רקדו לי בעיניים. רציתי להגיד כמה שאני לא רוצה אותו בתוכי ולמה ואיך שהוא... ומה שהוא... ורעד לי כל הגוף מבפנים."אני לא רוצה להתפרק ככה כל פעם." בכי פרץ ממני כמו סכר שנפרץ, משחרר זרמים לכל עבר. זרמים שהמתינו עידן שלם לצאת לעולם. ידיי רפו ועטפו את רעות. ידה שלה עלתה וירדה על גבי."את חייבת לאפשר לזה לצאת, טל. זה בסדר. תוציאי, אל תשמרי. את לא יכולה לאגור ככה הכל בפנים." השתנקתי עליה. הפעם היה זה תורה להצטייד בטישו שהוציאה לי פתאום משום מקום."אני לא יודעת איך." נשברתי עליה לרסיסים.דקות ארוכות שנדמו כמו מסע ארוך רעות החזיקה אותי, איתנה בצורה מדהימה. מאפשרת לי לשפוך מפל שלא היו מילים להסביר אותו, ואולי לא היה צריך. מילותיה עטפו אותי בחום שלא הכרתי מימיי. פתאום רציתי להוציא. רציתי לשפוך ונתתי לרצון הזה להתבשל בתוכי.בתום המסע הזה שככו דמעותיי, ונשמתי שוב רגיל. היא עמדה מולי והסתכלה עליי "את יודעת? למרות הקשיחות שלך, את בכלל פלסטלינה מבפנים." היא חייכה אליי, והעליתי חיוך מבויש."אני בכלל לא קשוחה. אלה סתם קירות.""חומה." חייכה לי ונשקה לפניי.והבנתי שמחול מילותיה סביב ליבי פשוט ממיס אותי, קובית קרח אחת אחרי השנייה.
