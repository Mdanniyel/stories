---
id: 17820
title: "בלי סודות - פרק יח'"
author: "הנדל"
author_id: 1549
date: "2014-04-21"
category: "אהבת גברים"
tags: ['איידס']
prev_chapter_id: 17819
next_chapter_id: 17821
original_url: "http://gogay.co.il/story.php?id=17820"
---

# בלי סודות - פרק יח'

"אתה מוכן לנהוג?" שאלתי את קימי וצנחתי על המושב לצידו, "לא בא לנהוג יותר."
"בטח, אין בעיות. תנוח לך קצת, אתה נראה עייף."
"כן, האמת שאני קצת..." פיהקתי ועצמתי את עיני, וכשפקחתי אותן שוב כבר היה חושך והמכונית חנתה בחנייה של קימי ודודו.
"בוא תעלה למעלה. אתה בטח נורא רעב." הזמין אותי קימי ואני נעניתי ברצון כי המחשבה על חזרה לדירה ריקה גם ממנדי וגם מרהיטים העציבה אותי.
"איפה גוני? הוא אצלכם? איפה הוא גר בעצם?" שאלתי.
"בעקרון הוא גר אצל אימא ואבא, אבל הוא נמצא הרבה אצלנו, בעיקר כשיש לו מישהו. הוא מעדיף להביא בחורים לדירה שלנו ולא להורים."
"אלכס עדיין בחו"ל?"
"כן, אין לי מושג איך ההורים שלו הצליחו לממן את הסיפור הזה של כיתת אמן באקדמיה למוזיקה בווינה. אולי דרך מילגה, אומרים שאלכס מאוד מאוד מוכשר."
"כן, אבל הוא לא יכול להיות מוכשר בארץ?"
"אם הוא יהיה בארץ הוא ימשיך להיפגש עם גוני, וההורים שלו תקעו לעצמם לראש שהילד נעשה הומו רק בגלל ההשפעה הרעה של גוני ושלנו. משום מה נדמה להם שהוא בטוח יותר בווינה."
"כן, אני משוכנע שאין אף הומו אחד לרפואה בין כל הכנרים והפסנתרנים שמתרוצצים שם." הצטחקתי.
"ואל תשכח שיש להם גם כיתות אומן לזמרי אופרה ולרקדנים."
"אהה! מסכן אלכס. בודד וגלמוד בין כל הרקדנים וזמרי האופרה שהגיעו לשם מכל העולם, פשוט רחמנות."
"אלכס אולי נהנה שם מאוד ומעשיר את ההשכלה שלו בכל התחומים, אבל גונן לא מצליח להתגבר עליו." אמר קימי אחרי שגמרנו לצחוק על תמימותם של הוריו של אלכס שמשום מה החליטו שהנטיות המיניות של בנם המוכשר יהרסו את הקריירה המוזיקלית שהם תכננו עבורו. "הוא אסף המון יזיזים וגם סתם חברים, ומבלה כל סוף שבוע במסיבה אחרת, הטלפון שלו מצלצל כל הזמן, אבל הוא עדיין עצוב ומתגעגע לאלכס."
"בחייך, הוא רק ילד. בשנה הבאה הוא לא יזכור בכלל איך אלכס נראה." אמרתי בקלות דעת ותקפתי במרץ את החביתה שדודו הכין למעננו.
"לא יודע עמית, אהבה ראשונה זה משהו שלא שוכחים בקלות." אמר קימי וחייך אל דודו שאסף את הצלחות ושם אותן במדיח, מגניב תוך כדי כך נשיקה על עורפו של קימי, "אני בטוח שגם אתה זוכר טוב את הגבר הראשון שאהבת."
"את הסקס הראשון אני לא ממש זוכר כי הייתי קצת שתוי, אבל את האהבה הראשונה אני..." ופתאום מילאו דמעות את עיני וגל של געגוע הציף אותי, "אף פעם לא אהבתי אף אחד באמת חוץ ממנדי. מה עשיתי? שלחתי אותו במו ידי מהבית, הוא בטח נורא אומלל שם ואסור לו אפילו להתקשר אלי. הוא בטח מרגיש בודד שם, הוא בוכה מתגעגע אלי ואף אחד לא מבין..."
קפצתי ממקומי תקוף חרדה פתאומית לשלומו של מנדי ודרשתי מקימי שייתן לי את המפתחות מיד כי אני חייב לנסוע ולהביא את מנדי הביתה עוד הלילה, איכשהו הצלחתי לשכנע את עצמי שהוא אומלל ומתגעגע עוד יותר ממני והוא בטח ממשיך לעמוד ליד השער וממתין שאחזור לקחת אותו.
למרבה המזל מארחי לא אבדו את קור רוחם והצליחו לשכנע אותי במילים רכות להירגע, לשתות עוד כוס יין, לנשום עמוק ולהתקשר לפני שאני יוצא לדרך כדי לברר מה נשמע אצל מנדי.
התקשרי למספר שנתנו לי והצלחתי להשיג את נורית האחות שנשבעה לי שמנדי אכל ארוחת ערב סבירה, צפה קצת עם כולם בטלוויזיה בחדר הכללי ואחר כך הלך לישון בלי בעיות ובבדיקה שהיא ערכה לא מזמן היא ראתה שהוא כבר ישן. "אמרתי גם לאבא שלו שאם תהיה איזה בעיה אנחנו נתקשר מיד להודיע." הבטיחה לי.
"אבא שלו גם התקשר?"
"כן, פעמיים, ואני מבטיחה לך שהכול בסדר עם מנדי." חזרה נורית והבטיחה לי בקול חביב שהרגיע אותי מעט.
"אתם בטח חושבים שאני טמבל גמור." צנחתי באנחת הקלה על הספה שלהם שהייתה מרווחת ונוחה להפליא.
הם החליפו מבטים משועשעים - מבטים מהסוג שכבר ראיתי קודם אצלם -
אני חושב שאתה מקסים." אמר קימי, התיישב לצידי ונישק את לחיי, "אתה חבר נהדר וגם בחור נורא סקסי."
"וגם יודע לבשל." הוסיף דודו, "אתה ממש מציאה עמית." נתן לי עוד כוס יין והתיישב מצידי השני. "אבל עברה עליך תקופה מאוד קשה ולחוצה. אתה צריך ללמוד להירגע קצת." חייך אלי ולחץ על השלט של ה- D.V.D.
דודו אהב פורנו בגלוי ובלי שום מבוכה ולא חשב שעליו להתנצל על כך. היה לו מבחר גדול ומשובח ביותר של סרטי פורנו שהוא שמר בקופסא מיוחדת בסלון ושמח להראות אותם לחברים שחיבב.
ישוב בין שני הגברים האלו שהכרתי כל כך טוב, שתוי קצת מהיין שנתנו לי, אבל ממש קצת, וצופה בסרט שכל שחקניו היו גברים מסוקסים, ערומים ומצוידים היטב שסקס פרוע היה עיסוקים היחיד... ברור היה שהזין שלי הגיב בהתאם, ומאחר והם ישבו צמודים אלי הם חשו בכך והחלו להפשיט אותי בעדינות, מתגברים על התנגדותי הסמלית מאוד בנשיקות ובליטופים.
"אבל אמרתי למנדי שאני..."
"הוא יבין, אני בטוח שהוא יבין ולא יכעס." דחף קימי יד חמימה לתוך תחתוני, פריט הלבוש היחיד שנשאר על גופי, ונאנח בהנאה.
"צריך קונדום." נכנעתי בלי תנאי לחרמנות הגואה שלי והנחתי לקימי לגלגל על הזקפה שלי קונדום.
"אתה רק תשכב בשקט ואל תתאמץ." אמר דודו ברוך, הוביל אותי לחדר השינה שלהם והשכיב אותי על המיטה הרחבה והנוחה שלהם.
"כן תנוח קצת ותן לנו לפנק אותך." הפציר בי קימי, והשתרע לצידי ערום לגמרי חוץ מקונדום. אחרי שנייה של היסוס נתתי להם והם לקחו, לקחו בשתי ידיים, ונהנו מכל רגע וכך גם אני.
אחר כך הם נרדמו חבוקים, מחייכים. יכולתי להישאר שם אתם במטה הענקית שלהם אבל פתאום חשתי צורך להיות לבד.
התלבשתי חרש וחזרתי הביתה ברגל. בלי מנדי הדירה הייתה ריקה מתמיד. רק הטפטים המכוערים בסלון והטלוויזיה הכבויה קיבלו את פני. התקלחתי ואחר כך הלכתי לישון על המזרון בחדר השינה שחלקתי עד כה עם מנדי.
הרמתי את השמיכה, נכנסתי תחתיה וכמעט קיבלתי התקף לב כשנגעתי במשהו חמים, שעיר ובהחלט חי.
אני מודה שצעקתי מרוב בהלה, מפחיד את עצמי ואת טיטה שישנה בשלווה בצד של מנדי, כפותיה מונחות על הכרית שלו.
"טיטה המסכנה, שכחתי אותך לגמרי." ליטפתי את החתולה שהתרפקה עלי, מגרגרת בנחת, הנחתי אותה על בטני וישנתי איתה שנת ישרים עד שהגיע הזמן לקום וללכת לעבודה.
