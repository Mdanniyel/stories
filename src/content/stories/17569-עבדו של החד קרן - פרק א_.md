---
id: 17569
title: "עבדו של החד קרן - פרק א'"
author: "מיצפטל"
author_id: 1487
date: "2014-01-13"
category: "אהבת גברים"
tags: ['אירוטיקה גברית']
prev_chapter_id: None
next_chapter_id: 17570
original_url: "http://gogay.co.il/story.php?id=17569"
---

# עבדו של החד קרן - פרק א'

זה ארך זמן רב, חודשים על גבי חודשים חיפשתי אותו במודעות שהתפרסמו באתרי אינטרנט מהסוג שמשך את תשומת ליבי עוד בימי התום שלי, הימים בהם עוד לא ידעתי בכלל מה אני באמת רוצה.
במבט לאחור הבנתי שאני זקוק לאדון עוד לפני שקלטתי שאני הומו. לצאת מהארון היה דבר קל יחסית לסוד שכמסתי בליבי, מבויש, מבוהל, חרד מהתשוקות שעינו אותי מאז שאני זוכר את עצמי.
לא ויתרתי לעצמי בקלות ועד שמלאו לי עשרים וחמש השקעתי סכומים נכבדים ממשכורתי וכמעט את כל זמני הפנוי בניסיון להיפטר מהרצון הזה להיות שייך למישהו, לשאת עיניים אל אדון שישלוט בי ויניח לי להעניק לו את חיי.
בסופו של דבר נכנעתי, הפסקתי לחפש הסברים ונימוקים מלומדים לסיבה שיצאתי כזה. עם הזמן פשוט עייפתי מחיטוטים וחפירות במעמקי תת ההכרה שלי והחלטת לאמץ את עצתו של הפסיכולוג האחרון שביקרתי אצלו.
"מספיק דורון, די כבר, עזוב את זה וקבל את עצמך כמו שאתה. יש כל מיני בני אדם בעולם וכל זמן שאתה לא עושה משהו לא חוקי ולא פוגע באף אחד..."
"אתה לא רוצה שאני אמשיך לבוא אליך?" נפגעתי. הלכתי אליו כבר מעל לשנה ונקשרתי מאוד אל הגבר הנבון הזה שהיה קשיש דיו להיות סבי ונהג בי תמיד בעדינות ובהבנה ומעולם לא שפט אותי ולא לעג לי.
הוא חייך וליטף בעדינות את כף ידי - הפעם הראשונה והאחרונה בה הרשה לעצמו לגעת בי – "הפרידה ממך מצערת אותי יותר ממה שתדע אי פעם יקירי, אבל החלטתי לעשות שינוי בחיי, לצאת לפנסיה ולכתוב סוף סוף את הספר שתמיד רציתי לכתוב, ולדעתי הגיע הזמן שאתה תתחיל לחיות כמו שאתה רוצה. אתה עקשן ואתה יודע בדיוק מה אתה מחפש, אני בטוח שאם תתמיד תמצא את האחד שלך."
"אתה באמת חושב ככה?" פקפקתי.
"כן דורון, ככה אני חושב. אני בוטח בתבונתך ובשיקול הדעת שלך ומשוכנע שזה יקרה בסוף."ידוע שכדי למצוא נסיך צריך לנשק הרבה צפרדעים. במהלך חיפושי פגשתי המון צפרדעים וחלק מהם אפילו התפתיתי לנשק. לצערי איש מהם לא הפך לנסיך ובכל זאת אני לא מצטער על הזמן והמאמץ, שהשקעתי בחיפושים. נכון, עשיתי הרבה טעויות, אבל ככה לומדים. עם הזמן למדתי מה אני לא רוצה, מה אני לא מוכן לסבול, ואיפה נמצאים הגבולות שלי. כשאתה מחפש מישהו להעניק לו את עצמך זה לקח חשוב מאוד שחייבים ללמוד.
במשך כשנתיים הסתובבתי באתרי סקס חזק ובמועדונים המיועדים לגברים ששוחרים את סוג הסקס הזה, מדמה את עצמי לצייד שמחפש חד קרן לבן בג'ונגל שורץ חיות טרף. די מהר הבנתי שגם שם, כמו בכל מקום אחר בו מסתובבים גברים חרמנים שמחפשים פעילות, הרוב מעוניינים רק בסטוץ חד פעמי, או ביזיז.
כן, הם מדברים על אהבה ועל קשר, אבל למעשה הם רוצים לעבור מזיון אחד לשני, מחפשים באובססיביות אחרי מישהו טוב יותר, צעיר יותר, נועז יותר, יפה יותר מהזיון הקודם.
הייתי כבר בן עשרים ושש, ואחר כך שבע, ועוד מעט שמונה, מזמן כבר לא צעיר מספיק בשבילם והתחלתי להתייאש. במקומות המפגש המוכרים כבר הפכתי לאחד מהקבועים, הכרתי את כולם וכולם הכירו אותי וחלק גם ידעו אותי...
בהדרגה כמעט שהפסקתי ללכת לשם, הסתפקתי בעיון במודעות באינטרנט, ואז, יום אחד, זה קרה! נתקלתי במודעה שגרמה לליבי לדלג משמחה.
זה מה שהיה כתוב בכותרת המודעה – אדון בן 45 בבן זוג / עבד.
ביד רוטטת הקלקתי על הכותרת, פתחתי אותה וקראתי בשקיקה מה שהיה כתוב בפנים – אם אתה עבד בן שלושים ומעלה שמעוניין ברצינות בזוגיות אוהבת של 24/7 עם אדון אנא התקשר למספר הטלפון הזה בשעות הערב.
היה גם מייל, אבל במודעה היה כתוב בפירוש להתקשר למספר הטלפון ולכן, לפני שאאבד את אומץ ליבי, התקשרתי והמתנתי בלב הולם לתשובה.
הייתי מוכן לשמוע הודעה מוקלטת או צליל של תפוס. בטח יש המונים שמתקשרים לברר פרטים למודעה מדהימה כזו חשבתי לעצמי, אבל לא, הטלפון צלצל פעם, פעמים ושלוש, ואז קול גברי, חביב, נעים וחמים עם שמץ של מבטא זר לא מוכר אמר, "הלו?" והמתין בנימוס לתשובתי.
"אהה... אהה..." נתקעתי בלי תשובה מוכנה מראש, "אהה אני... זה בקשר למודעה."
הוא שתק רגע. "כן, אני מבין." אמר, "תודה שהתקשרת. מתי נוח לך להיפגש?"
"מתי שתרצה." אמרתי מיד, "אני לרשותך."
"כן?" הוא נשמע מופתע מעט, "באמת? אולי כדאי שקודם תגיד לי מה שמך? שמי אגב רפאל."
"דורון." הצגתי את עצמי, "דורון רביב. אתה לא רוצה לדעת איך אני נראה?"
"כן, בטח. בגלל זה אני רוצה שניפגש."
"ואתה לא רוצה לראות קודם תמונה?"
הוא שתק רגע, מהרהר בשאלתי, "אם אתה רוצה לשלוח לי תמונה למייל אין לי התנגדות, אבל רק בתנאי שהיא תהיה תמונה נורמאלית."
"מה זאת אומרת נורמאלית?"
"אני מתכוון תמונה של בן אדם שלא עושה שום דבר שמקובל לעשות רק בפרטיות."
"אתה מתכוון ערום, או מאונן, או משהו כזה?"
"בדיוק."
"זה בסדר, אין לי סוג כזה של תמונות. למעשה אין לי בכלל תמונות מעודכנות, אבל אני יכול לבקש ממישהו שיצלם אותי."
"אין צורך דורון. מהניסיון שלי לתמונות אין הרבה ערך, הן תמיד מחמיצות את העיקר."
"ומה העיקר?"
"הלוואי וידעתי." נאנח רפאל.
"מותר לי לשאול מה הטיפוס שאתה מעוניין בו?" הרשיתי לעצמי להיות חטטן.
"לשאול מותר." הצטחק רפאל, "אבל לצערי אין לי תשובה ברורה. אני לא נעול על אף טיפוס ובכל זאת אני יודע בדיוק מה אני מחפש."
"זה נשמע מוכר, ומה, אם מותר לי לדעת, אתה מחפש?"
"אני מצטער שאני לא יכול לתת לך תיאור מדויק. מה שאני רוצה זו איכות שקשה להגדיר, אבל ברגע שאני רואה אותה אני יודע שזהו זה. מצטער שאני כל כך מעורפל, אבל זה המצב."
"זה בסדר גמור. אני מבין אותך לגמרי." הבטחתי לו, ופתאום נזכרתי שיש עוד בעיה, "יש רק עוד דבר אחד... אולי הייתי צריך לספר מיד, אבל נורא התרגשתי."
"זה בסדר, גם אני קצת לחוץ מכל הסיפור הזה." שמעתי את חיוכו של רפאל מסתנן דרך האפרכסת ונתקפתי רצון עז להכיר את בעל הקול החמים והמלטף הזה.
אולי אדחה את הבעיה של הגיל שלי לאחר כך? עלה במוחי הרהור עבירה, אבל לא, הוא בפירוש ציין גיל ולא טוב להתחיל מערכת יחסים עם שקר. נשמתי עמוק וגיליתי לו שאני קצת צעיר מטווח הגילים שהוא ציין במודעה.
"אתה לא קטין?" נבהל רפאל.
"לא, מה פתאום? אני בן עשרים ושבע, בעצם כמעט עשרים ושמונה."
הוא נאנח. "זה עדיין צעיר יחסית, אתה בטוח שאתה מבין מה אתה רוצה ממני?"
"כן, אני בטוח. אני לא יודע איך להסביר את זה בדיוק, אבל אני יודע טוב מאוד מה אני רוצה ועוד יותר טוב מה אני לא רוצה."
הוא צחק, משועשע מתשובתי. "בסדר, רק בשביל התשובה הזו מגיעה לך הזמנה לכוס קפה."
התברר ששנינו פנויים להיפגש עוד באותו ערב ושאנחנו גרים באותו אזור. קבענו פגישה בבית קפה אחד שנמצא בערך באמצע הדרך בין ביתו לביתי, ואז שאלתי אותו איך אני אכיר אותו.
"אני אלבש ג'ינס וחולצת טריקו שחורה עם ציור של חד קרן לבן." אמר, "ומה אתה תלבש?"
כבשתי את הצחוק העליז שתסס בגופי כמו בועות שמפנייה מדגדגות. "ג'ינס וחולצת טריקו לבנה עם ציור של חד קרן שחור."
שמעתי אותו צוחק והצטרפתי לצחוקו, מאושר ונרגש. "יש לי הרגשה שזו עומדת להיות התחלה של ידידות מיוחדת במינה." העזתי להגיד,
"גם אני מקווה ככה דורון, להתראות."
"להתראות רפאל."עליתי על האופנוע שלי – אופנוע מושקע ויקר שהקדשתי לו הרבה מתשומת ליבי וכספי - ודהרתי לבית הקפה שבו קבענו להיפגש. הייתי נחוש לא להניח לו להמתין ואכן הגעתי ראשון. לשמחתי המקום היה ריק למחצה ומצאתי מקום טוב בפינה, ליד החלון. בעוד אני מסביר למלצר המנומס שאני ממתין לחבר ובינתיים אשתה רק כוס קפה הפוך הוא הופיע.
זיהיתי אותו מיד, גבר כבן ארבעים, בעל מראה נמרץ וספורטיבי, לבוש חולצת טריקו שחורה עם שרטוט של חד קרן, הנגטיב של החולצה שלבשתי.
קמתי כדי לקדם את פניו, חש שידי לחות מזיעה ופי יבש ממתח. מזמן לא התרגשתי כל כך, הוא מצא חן בעיני מאוד, ממש ממש מצא חן בעיני למרות שהיה רחוק מאוד במראהו מהגברים הכהים והמלאים אליהם נמשכתי בדרך כלל.
פתאום, לנוכח פניו הצרות והנאות ושערו הקצוץ המסודר שהתחיל להאפיר ברקות, חשתי מוזנח, שמן ומטופש.
הוא נראה כל כך ובכן, כל כך אירופאי. עור בהיר מאוד, מהסוג שלא משתזף אף פעם, עיניים כחולות נבונות עם מניפת קמטי צחוק עדינים בזוויותיהן ושיער חום בהיר כמעט שטיני.
למרות לבושו הלא פורמאלי היה בו משהו מטופח, מסודר, מעודן אפילו ויחד עם זאת הסגנון שלו לא היה נשי אלא גברי, מאופק ונטול כל הצטעצעות, בדיוק כמו שצריך. היה ברור שהוא ירגיש במקום אפילו במסיבת תה אצל מלכת בריטניה.
בעוד הוא לוחץ את ידי בחנתי אותו בהתפעלות, תנועותיו היו קלילות וחינניות, כתפיו רחבות ובטנו שטוחה. היה ברור שהוא מקפיד על התעמלות ועל אכילה נכונה. הוא בטח לא שעיר כמוני חשבתי, חש חרטה על שהוצאתי את כל כספי על אופנוע במקום ללכת למכון כושר ולטיפול בלייזר כמו שהייתי אמור לעשות.
לחצנו ידיים וחייכנו זה אל זה, וכל מה שהצלחתי לחשוב עליו היה עד כמה כפות ידי גסות, כהות ומחוספסות לעומת ידיו היפות והמטופחות. היו לו אצבעות ארוכות, חזקות שהסתיימו בציפורניים נקיות וגזוזות היטב בעוד שכפות ידי... עדיף לא להרחיב עליהן את הדיבור, אבל אני מבלה שעות רבות בפירוק מנוע האופנוע שלי ושל אחרים ורואים את זה עליהן היטב.
כמה חבל שלא הספקתי להסתפר לפני הפגישה, להוריד כמה ק"ג, לגהץ את הג'ינס, ללכת לחדר כושר, לטפח את עצמי קצת יותר במרץ. לאחרונה הזנחתי את עצמי מעט וזה בולט לעין, כמה זמן אפשר לסמוך על הגנים הטובים שקיבלתי מהורי? יחסית לאבא המרוקאי שלי אני בהיר - ירושה מהאימא הרומנייה שלי שתהיה לי בריאה - אבל לעומתו אני נראה כמו ערס מוזנח.
איזה אידיוט! עד שאתה פוגש סוף סוף בן אדם שווה אתה נראה על הפנים.
"אתה באמת בן עשרים ושבע דורון? אתה נראה צעיר יותר." חייך אלי רפי והתיישב. התיישבתי אחריו, שלפתי את ארנקי והגשתי לו את תעודת הזהות שלי.
"זה באמת לא נחוץ." הוא מחה, אבל אני התעקשתי שאני רוצה שהכול יהיה גלוי ופתוח מההתחלה.
רפאל שלף משקפים צרים ואלגנטיים וענד אותם על חוטמו. הם העניקו לו מראה מלומד וסקסי להפליא.
"רביבו." קרא מתוך התעודה שלי את שם משפחתי הישן שאיתו נולדתי, "למה החלפת את השם?"
"כי אחי הגדול החליט להחליף את שמו למשהו עברי ושכנע גם אותי ואת ההורים להחליף.
"ההורים שלך יודעים עליך?"
"מה? שאני הומו? יודעים ולא יודעים. כבר לא מצפים ממני להתחתן עם בחורה כמו כולם, אבל קשה להם לדבר על זה. הם קצת שמרניים, דווקא אימא יותר מאבא למרות שהוא מרוקאי והיא רומנייה."
רפאל הנהן בהבנה ואמר שהומופוביה לא קשורה למוצא עדתי. הוריו הם אשכנזים, אנשים ליברליים ונאורים ילידי הולנד ובכל זאת הוא העז לספר להם על עצמו רק כשהיה בן שלושים וחמש ומאז הם פחות או יותר מחרימים אותו.
"אני באמת מצטער." אמרתי.
"כן, נו, מילא. מה אפשר לעשות? הם אנשים לא צעירים, ככה זה בדור שלהם."
המשכנו לפטפט בקלילות על עצמנו, מחליפים מידע על מקומות לידה, לימודים, עבודה ושירות צבאי, עד שהמלצר ניגש אלינו. רפאל הזמין עוגת גבינה קרה וחייך כשאמרתי שגם אני רוצה אותו דבר. עשיתי את זה כי אני אוהב עוגות גבינה ולא רציתי להסתבך עם התפריט, אבל החיוך שלו בלבל אותי. "אתה בטח חושב שאני שמן מידי ושעדיף שאוכל משהו דיאטטי?"
"לא דורון, אני חושב שאתה מושלם."
"אתה צוחק עלי?"
"לא, אני אף פעם לא צוחק מאנשים שאני רוצה להרשים."
"זה בסדר, הרשמת אותי, אתה יכול להתחיל לצחוק עלי."
"למה שאני אצחק עליך?"
"כי אני מוזנח."
"לי אתה נראה בסדר גמור. קצת צעיר, אבל מאוד אותנטי."
"אותנטי זו מילה מנומסת לערס?"
הוא פרץ בצחוק. "לא, אותנטי זה ההפך מבן אדם מזויף שמנסה לעשות פוזות. קדימה, תסיים את העוגה שלך ונלך לאיזה מקום שקט לדבר על עצמנו."בחוץ התחילה לנשב רוח סתווית קרה ורפאל שביקש שאקרא לו רפי הציע שאני ארכיב אותו על אופנועי וניסע לדירה שלו הנמצאת לא רחוק. "מזל שבאתי עם מונית." אמר בשביעות רצון ורכס את הקסדה שנתתי לו, "תזכור שאני כבר לא ילד ותנהג בזהירות." הצטחק והתיישב מאחורי, ידיו על מותני.
נעמה לי תחושת גופו הצנום והשרירי הצמוד לגופי, ובמיוחד אהבתי את הריח הקליל והמעודן שנדף ממנו.
נהגתי בזהירות - אני תמיד זהיר על הכביש, הבטחתי לאימא – מתענג על החיבוק שלו ועל מגע ידיו בבטני ועד שהחניתי את האופנוע שלי ליד המאזדה המבריקה שלו כבר הייתה לי זקפה.הוא גר בפנטהאוז קטן ומטופח בראש בניין דירות ישן אך מתוחזק היטב. על גג הבניין הייתה גינת גג עמוסת דקלים ושרכים שגדלו בחביות ובאדניות ענקיות והדירה שלו הייתה מוקפת צמחיה כאילו גר בג'ונגל.
"איזה יופי." התפעלתי, "מי מטפח את הגינה הנהדרת הזו?"
"אני." אמר בחיוך, "ככה אני שומר על כושר."
אהבתי את הדירה שלו ממבט ראשון היא הייתה מעוצבת בסגנון גברי מיושן, כפרי למחצה בנוסח אירופי. הרבה עץ כהה וריפוד מפוספס פסים צבעוניים, עליזים. שום דבר לא היה חדש מידי או מפואר מידי, ובכל זאת חשת שכל פריט בדירתו הוא מאיכות משובחת ונבחר בתשומת לב אוהבת.
"מאוד יפה אצלך, נוח מאוד ולא מעוצב יותר מידי." חיוויתי את דעתי ומיד נבהלתי שאולי אני מתחצף ועלול לפגוע והתחלתי להתנצל שזו מחמאה ושאני אוהב את הדירה שלו דווקא כי היא לא מצועצעת מידי ו...
"זה בסדר, אני מבין שהדירה שלי מוצאת חן בעיניך, אתה לא צריך להתנצל." חייך רפי והניח יד מרגיעה על כתפי. מגע ידו הלא צפוי זעזע אותי וערער את שלוותי. הרגשתי שאני מסמיק כמו ילד וברכי נהפכו לג'לי רוטט.
"רפי." אמרתי בתחנונים, נושא אליו מבט - הוא גבוה ממני בחצי ראש - חש לצידו כמו ילד אבוד, "אני... אני..."
רפי אחז בעדינות תקיפה במרפקי והושיב אותי על הספה רחבת הידיים והנוחה שלו שהייתה מכוסה מן שמיכה צבעונית ורכה.
"ספר לי על עצמך." ביקש, "אני רוצה לדעת מה קורה אצלך בפנים, מה אתה רוצה באמת?"
מה שבאמת רציתי היה לרדת על ברכי, לפתוח את רוכסן הג'ינס שלו ולמצוץ לו, ואם הוא ירשה לי גם לחלוץ את נעליו ולעסות את כפות רגליו, אבל הנחתי שאי אפשר להתחיל בפעילות כזו בשלב כה מוקדם של ההכרות שלנו ולכן שילבתי את ידי בחיקי וסיפרתי לו על הטיפול שעברתי, ועל העצה שנתן לי הפסיכולוג שלי.
"אז איזה מין אדון אתה מחפש?" הישר אלי רפי מבט כחול וחודר.
"מישהו ש... מישהו שיהיה... מישהו כמוך."
"כמוני?" הרים רפי גבות כהות, ישרות כחץ. "אתה עדיין לא מכיר אותי." הזכיר לי.
"כוונתי שאני רוצה מישהו מבוגר יותר ממני, חכם יותר, מתוחכם יותר, מישהו שאני אוכל להעריץ."
הוא הנהן בכובד ראש. "הערצה זה מטען שקשה לסחוב גם אם אתה חכם ובוגר יותר."
הודיתי שאף פעם לא העליתי בדעתי שקשה להיות מושא להערצה והוא שוב חייך, גורם לליבי לקפץ באושר. כל פעם שהצלחתי לשעשע אותו הרגשתי שמח.
"מה אתה אוהב לעשות בסקס?" שאל רפי, גורם לי להסמיק.
שיחות על סקס מביכות אותי מאוד ואני מתקשה לבטא את רצוני במילים והופך לכבד פה כשעלי לפרט במילים את התשוקות הקודחות בגופי. "שום דבר מיוחד." גמגמתי, "סתם הדברים הרגילים. אני לא אוהב שמכאיבים לי ומשפילים אותי, ואני שונא שמנסים להעביר אותי מיד ליד כמו... כמו חפץ."
"אני מקווה שלא הרשית לאף אחד לעשות לך דבר כזה." התקשו פניו של רפי בכעס.
"לא, אבל הייתי צריך להרביץ פעם כדי לצאת מממצב מאוד לא נעים שמישהו אלים וטיפש הכניס אותי לתוכו." הודיתי, מתחלחל כשנזכרתי שוב בפעם האיומה ההיא.
"מה עוד אתה לא אוהב?"
"שונא את כל המשחקים האלו עם שתן וצואה וקללות ודיבורים משפילים ו..." עוד זיכרונות לא נעימים מתקופת החיפושים שלי צפו ועלו בזיכרוני ועיני התמלאו דמעות, איזה נקבה בכיינית שאני.
"בשבילי זה עניין רציני מאוד, עניין של חיים ומוות, לא סתם משחק שמשחקים בו כשסתם סקס רגיל נעשה משעמם." אמרתי לרפי, מבטא לראשונה בקול מה שידעתי בעצם כל הזמן, ומיד נבהלתי מאוד ורציתי לברוח משם. "אני חושב שאני לא מתאים. בטח לא לזה התכוונת." בחנתי את פניו של רפי שהיו חתומות בארשת שלא יכולתי לקרוא. הוא בטח מצטער שהסתבך עם אידיוט כמוני, יותר טוב שאני אבקש סליחה שבזבזתי את הזמן שלו ואברח מפה מהר. "אני סתם חרטטן שלא מבין כלום מהחיים שלו, תסלח לי, יותר טוב שאני אלך." ניסיתי לקום.
הוא אחז בזרועי. "שב, אל תלך. אם קשה לך להסביר במילים מה אתה רוצה בוא תראה לי במעשים."
"באמת, אתה רציני?" הופתעתי מהדחיפות בקולו, "אתה בטוח שאתה לא רוצה שאני אסתלק."
"בטוח לגמרי, בבקשה תישאר ותראה לי למה אתה מתכוון." אמר ונשען לאחור, פושט את רגליו למלא אורכן, עורפו שעון על כריות הספה ועיניו עצומות כאילו הפקיר את עצמו לרצוני.
נשמתי עמוק, מרגיע את מערבולת הפחד שקדחה בבטני וכרעתי על ברכי לפניו. חלצתי את נעליו וגרביו, הנחתי אותם בצד בצורה מסודרת ואספתי לחיקי את כפות רגליו הארוכות והצרות. בהתחלה רק עיסיתי אותן ואחר כך לא התאפקתי ולקחתי אותן לפי, מוצץ ומלקק כל אצבע לחוד, מתענג על טעמן ועל חיטובן המעודן של אצבעותיו.
בהתחלה הוא רק התנשם בכבדות ואחר כך החל להיאנח. "רק רגע דורון, אני חייב להוריד את המכנסיים או שהם יתפקעו עלי... אני פשוט... אתה מטריף אותי ילד."
"תרשה לי, בבקשה." התחננתי וחילצתי אותו בזריזות ממכנסיו, משחרר את הזין שלו מהבד הנוקשה. היו לו תחתונים כחולים כהים, משהו שמרני ומעוצב להפליא תוצרת חוץ שמאוד מצא חן בעיני. בסדר, אני מודה, יש לי תשוקה לתחתונים משובחים ושמץ של פטיש לכפות רגליים, בתנאי שהן שייכות למישהו שמוצא חן בעיני.
בהתחלה ליטפתי את אברו מבעד לתחתונים, מנסה לנחש את צורתו - עבה בצורה מדהימה, נוקשה וישר מאוד - מבעד לבד, ואחר כך, כששנינו כבר התנשפנו בכבדות, ביקשתי רשות להוריד אותן.
"חסר לך שלא." גיחך רפי ונעמד על רגליו.
עומד לפניו על ברכי משכתי ממנו את תחתוניו והתפעלתי ממראה הזין היפה שלו. "אני מת למצוץ לך." אמרתי ומיד הקדמתי מעשה לרשות ו... ספגתי סטירה חזקה על לחיי.
"בחיים שלא תעשה את זה." אמר רפי בקול קשוח שהרעיד אותי.
"סליחה." גמגמתי, משפיל מבט, מתאפק לא לבכות.
הוא צנח לצידי על השטיח והניח יד מנחמת על עורפי, "דורון, זה לא בגלל שלא חיכית לרשות שלי, קיבלת סטירה בגלל שלא ביקשת קונדום, בחיים שלא תעשה את זה יותר, שמעת?"
הנהנתי, פוחד לדבר מחשש שהבכי יתפרץ מתוכי. הוא אחז בסנטרי והגביה את פני אליו, "אל תתבייש, כשאתה איתי אתה יכול לבכות." אמר ברכות, נשק על שפתי, לקח את ידי בידו והוליך אותי לחדר השינה שלו.
