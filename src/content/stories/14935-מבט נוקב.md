---
id: 14935
title: "מבט נוקב"
author: "פצ'ולי"
author_id: 1580
date: "2008-07-20"
category: "שירת נשים"
tags: ['שירת נשים']
prev_chapter_id: None
next_chapter_id: None
original_url: "http://gogay.co.il/story.php?id=14935"
---

# מבט נוקב

אתמול ראיתי אותך מביטה בי

כל כך יפה ומאושרת

החמאת לי עד כמה אני זוהרת

רקדנו ושמחנו זו לצד זו

ומבטייך ממני לא הרפו

עינייך ליטפו את גופי

מאיימות את ליבך לבקע

ידייך כמו פיסלו את דמותי

מתות למגעי באופן משווע

שפתייך לחשו לי מילות אהבה

ואני הייתי רחוקה וקרירה

התגריתי בך כמו שלך הגיע

שיחקתי את המשחק והייתי ברקיע

הראיתי לך שלא רק את מסוגלת לרמוס

שגם לי יש יכולת לפגוע ולהרוס

כשלשונותינו נפגשו

והדמעות על לחייך זלגו

בליבי הייתי המאושרת בנשים

כי ידעתי שעברו הימים הקשים.
