---
id: 16307
title: "כחול עמוק - פרק יא"
author: "בלונדר"
author_id: 1720
date: "2011-03-07"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16306
next_chapter_id: 16314
original_url: "http://gogay.co.il/story.php?id=16307"
---

# כחול עמוק - פרק יא

"את באה איתי ועם עומרי לבלות?" צליל הסתכלה עליי במבט מודאג, שכמותו יצא לי לראות הרבה לאחרונה.

"למה? בשביל שאני אהיה גלגל שלישי?"

היא הורידה ממני את השמיכה "כמה זמן את עוד חושבת ללבוש את הפיג'מה הזו ולהיות תקועה בבית?"

"אימא שלי דברה איתך?"

"גם... אבל זאת לא הפואנטה, את חושבת שלא שמתי לב לבד? כבר שבוע שאת לא יוצאת מהבית!"

"סתם לא הרגשתי טוב, צליל, תעשי טובה ותניחי לי לישון."

"זה בגלל אלה?"

שתקתי. כמה זמן כבר לא שמעתי את השם הזה. הרגשתי איך הכאב מפלח לי את הלב וחזרתי להתכסות.

"אין בעיה! לי נמאס כבר לשכנע אותך כל הזמן. אני לא המטפלת שלך וגם לא הבייביסיטר שלך!" שמעתי את צעדיה מתרחקים "ביי ותרגישי טוב."

"ביי" צעקתי לה מתחת לשמיכת הפוך הרכה.

שמחתי שהיא הלכה כי רק ככה הצלחתי לשקוע ברחמים העצמיים שלי מבלי שגורם חיצוני יפריע לי.

כבר עברו חודשיים מאז שאלה עזבה את חיי ונכנס החופש הגדול. דיברנו מאז בטלפון, כל ערב הייתי מתקשרת והיא הייתה מספרת לי על תל-אביב ועל אחותה, ונשמע מקולה שהיא די מאושרת שם. הייתי מתמוגגת מחדש בכל פעם שהייתה עונה לטלפון. 

מאז שהיא עזבה, אילת נראתה אחרת. יותר משעממת, פחות מעניינת ויותר מייבשת. הרגשתי איך אין טעם להתעורר בבוקר וללכת לבית הספר. מה שהכי נראה נכון זה לחכות לשיחת הטלפון בערב ושום דבר אחר כבר לא היה משנה.

יום אחד, כשאלה התקשרה אליי, היא שאלה לשלומי ונשמעה מעט מודאגת. כמובן שהרגעתי אותה, אבל לא חסכתי ממנה את האמת. אמרתי לה שאין לי טעם ללכת לבית הספר כשאני יודעת שהיא לא שם, אמרתי לה שאילת כבר לא אותו הדבר בלעדיה ואפילו הכחול של הים נראה פחות כחול כשהיא לא איתי. כשסיימתי את דבריי באותה השיחה, אלה המשיכה לשתוק ורק אחרי כמה דקות היא אמרה לי משפט אחד שהיה הקש ששבר את גב הגמל. היא אמרה: "שלי, אני רוצה שתפסיקי להתקשר אליי, את סתם נתקעת במקום בגללי," וניתקה את הטלפון.

בלעתי את הרוק, מנסה שלא לפרוץ בבכי. אחרי כמה זמן ניסיתי לתפוס אותה בטלפון והיא סיננה אותי. שבוע שלם הקדשתי כדי לנסות לתפוס אותה ולא נשאר קול ולא זכר ממנה. היא נעלמה לי מהחיים כאילו מעולם לא הייתה שם, אבל לי הייתה הוכחה מוצקה שהיא בהחלט תפסה חלק בחיים שלי וחלק משמעותי, המכתב שהיא שלחה לי שכל פעם שיצא לי לפתוח אותו, שטף אותי מחדש ים של דמעות וזיכרונות מאותו הלילה שבו ממשנו את אהבתנו.

צליל שהייתה מודאגת מהמצב, ניסתה בכול פעם לעודד אותי בדרך יצירתית אחרת, אבל שום דרך לא פעלה עליי.

האלה הזאת! לעזאזל איתה! היא לא יודעת עד כמה זה כואב לי שהיא לא איתי. 

התכוונתי לנסוע אליה באחד הימים, אבל בשביל זה הייתי צריכה סכום מסוים של כסף ולכן הגברתי את שעות העבודה שלי במסעדת הבשרים. 



התארגנתי ליציאה, לובשת את הג'ינס ואת החולצה השחורה של המסעדה, כשפתאום נשמע צלצול טלפון.

"הלו?" עניתי בחוסר סבלנות.

"היי, מה קורה?" זה היה קולו של תומר אחי.

"איפה אתה שאתה מתקשר אליי לפלאפון?"

"אני עם חברים בטיילת. את רוצה להצטרף אלינו?"

"אימא בקשה ממך?"

"כן."

"אז אני לא באה."

"ואם אני אגיד לך שאני רוצה שתבואי?"

"איך זה אמור לשכנע אותי בדיוק?"

"שלי, תעשי טובה ותבואי לטיילת ואני לא שואל אותך אם את רוצה או לא!"

"בסדר, בסדר" הרגשתי כאילו מכריחים אותי לעשות שיעורים במתמטיקה, "אבל בתנאי שאני מביאה איתי את צליל."

"מקובל עליי" הוא נשמע מרוצה מעצמו, "תפגשי אותנו על יד המסעדה שלך" הוא ניתק את הטלפון.

טוב, אז כנראה שיש שיבוש קל בתוכניות... לא נורא, הבוס שלי בטח יבין.

תוך זמן קצר התחלתי להתארגן והרמתי טלפון לצליל שתפגוש אותנו במסעדה. צליל התלהבה מהרעיון יתר על המידה ועשתה לי אפילו כאב ראש עם הצרחות שלה בטלפון "אני לא מאמינה!!!" הקול שלה היה צרוד מצעקות, "את באמת יוצאת לבלות! זאת בהחלט התקדמות משמעותית חברתי היקרה!"

"וואלה..." ממש לא עניין אותי שום התקדמות. זה לא שחזרתי להיות בן-אדם שמח ומאושר. כולה אני נפגשת איתה ועם אח שלי וחברים שלו. לא פתחתי באיזו הצהרה שאני שוכחת את אלה ומשאירה את כל הדיכאונות שלי מאחור. זה לא נגמר ככה סתם, אלה לא נעלמת לי מהראש והיא גם בחיים לא תיעלם. סביר להניח שצליל בכלל לא יודעת מה ההרגשה הזו, שאת מרגישה שהחצי השני שלך כבר לא איתך. 

"נתראה במסעדה" ניסיתי בכול זאת לזייף קול של בן-אדם מאושר.

"נתראה" נשמע צליל ניתוק.



לא עברה חצי שעה ומצאתי את עצמי קרובה למסעדה ומבחינה בדמותה של צליל באופק.

"תרוצי כבר! יא חתיכת פדלאה!!!" צליל צעקה לעברי בנימה עצבנית.

המשכתי ללכת באותו הקצב, שמה פס על חוסר סבלנותה וכשהגעתי אליה, ניסיתי להסוות את פניי במבט אדיש.

"מה יש לך?" צליל החלה במסע החקירות שלה.

"מה זאת אומרת?"

"את יודעת, את השתנית."

"למה את חושבת ככה?"

צליל נאנחה ונראה שהתייאשה ממני "לא יודעת, מאז שאלה עזבה את מתנהגת ממש מוזר."

"מה זה מוזר?"

"לא כמו ששלי שאני מכירה מתנהגת, את כבר לא אנרגטית וחסרת מעצורים..."

"מה את יודעת בכלל?! את יודעת מה זה לאהוב מישהו שבכלל לא יוצר איתך קשר?!" קטעתי אותה בעצבים. נמאס לי מהניג'וסים שלה!

מאז שהתחלתי להתנהג מוזר כמו שהיא טוענת, אני מרגישה את הרחמים שלה אליי, ואם יש משהו שאני שונאת, זה שמרחמים עליי!

צליל נראתה פגועה- "את בכלל יודעת מה עובר עליי?! התעניינת לגביי בחודשיים האלו?!"

שתקתי, חושבת עם עצמי איך להחזיר לה.

היא המשיכה, כשהפעם נוספה נימת זעם בקולה "את אגואיסטית!!! את כל הזמן עסוקה ברחמים העצמיים שלך, אבל להתעניין מה קורה אצל חברה שלך, זה כבר משהו אחר!!!" התחילו דמעות לבצבץ בעיניה.

"אז מה קורה אצלך?" ניסיתי בכול זאת למשוך את השיחה למקום קצת יותר טוב.

צליל נראתה באותו רגע שבורה "עומרי נפרד ממני" היא התחילה לבכות.

"מה?! מתי?!" חיבקתי אותה כדי לתת לה תחושת ביטחון.

"לפני שבאת, בפלאפון..." היא יבבה.

"איזה מניאק! בטלפון?!"

"כן, אז למה ציפית? שיבוא אליי עם זר פרחים וישיר לי שיר פרידה?"

"למה לא? את שווה את זה!"

"את סתם אומרת את זה מתוך רחמים. אם לא הייתי אומרת לך את זה היית ממשיכה להתנהג אליי מגעיל כהרגלך בחודשיים האחרונים."

שתקתי, לא ידעתי מה להגיד לה. כל מה שאמרה, לא היה כלל וכלל שקר. באמת הייתי מגעילה אליה בחודשיים האחרונים, התעלמתי מקיומה. 

"למה אף אחד לא אוהב אותי? אני עד כדי כך דוחה אנשים?" צליל חזרה לייבב אל תוך כתפי.

"עומרי בסך הכול קשה הבנה. הוא לא יודע מה הוא מפסיד, והוא זבל שהוא נפרד ממך בטלפון." חשבתי כמה שניות וחזרתי לדבר "אני יכולה את הנייד שלו?"

"למה?" צליל ניגבה את הדמעות מפנייה.

"את תראי." 

צליל הוציאה מכיסה את הטלפון והראתה לי את המספר על צג הטלפון. תוך כמה שניות חייגתי את המספר בנייד שלי, כשלפני זה הוספתי קידומת לחסוי.

לחצתי על 'סנד' והעברתי לרמקול.

"הלו?" נשמע קולו של עומרי תוך כמה שניות.

"שלום, מדברים מהחברה להגדלת פינים בכול המינים. קיבלנו את הבקשה שלך לניתוח ורצינו להודיע לך שהמחיר לא יהיה זול, מאחר והפין המתבקש הוא הרבה מתחת לגודל הממוצע." ניסיתי להסוות את קולי לקול של שדרנית רדיו מתקתקה.

"עם מי אני מדבר?"

"עם אורטל, מהחברה להגדלת הפינים בכול המינים."

"בחיים לא התקשרתי אליכם" קולו נשמע חסר סבלנות.

הבטתי על צליל, שנראה כאילו התאפקה שלא לפרוץ בצחוק.

פניתי בחזרה לעומרי בקול המתקתק שלי "זה בסדר גמור, אני מבינה שהמקרה מביך אותך, אבל אל תדאג, אחרי הניתוח כבר לא יהיה לך כלל וכלל במה להתבייש."

"איזה ניתוח בראש שלך?! בחיים לא הזמנתי ניתוח בחברה המפגרת שלכם ורק שתדעי שהזין שלי יותר גדול בהרבה מהזין של בעלך!"

"אני מסכימה איתך לחלוטין אדוני, אבל לבעלי אין זין! הוא נכרת לו במהלך מלחמת ששת הימים."

"תעזבו אותי בשקט ובבקשה אל תתקשרו אליי יותר!" נשמע צליל ניתוק.

"את לא נורמאלית!" צליל התחילה לצחוק בקולי קולות "עלק החברה להגדלת הפינים בכול המינים!" נראה היה על פנייה שהצלחתי לרומם את מצב רוחה.

"מה קורה צליל?" נשמע קולו של תומר מאחורינו.

הסתובבנו שתינו בבהלה ונגלו לעינינו תומר וחבריו.

"הכול בסדר, אתה יודע... כרגיל." היא נגבה את דמעות הצחוק מעיניה.

"את בסדר צליל? בכית?" תומר שאל בדאגה מוזרה. הרגשתי למען האמת, משהו מסריח בטון שדיבר אל צליל, יכול להיות שזה היה הבזק של אינטואיציה נשית.

"אל תדאג, אלה היו דמעות של צחוק."

"מה הדבר המפגר ששלי עשתה הפעם?!" הוא הביט אליי בטון מתגרה.

"אתה תהיה בשקט!" סיננתי לעברו בעצבים.

"תומר, אתה לא חושב שכדאי שנלך? אני רוצה לראות כמה דברים בטיילת" נשמע קול מאחוריי. הקול היה מוכר להפליא.

הסתובבתי, לא מאמינה למראה עיניי. זה היה לא אחר מאשר חברו הטוב ביותר של תומר מלפני שעברנו לאילת, שגיב.

הייתי נבוכה עד השמיים! יופי, עוד סיבה לא לצאת מהבית. הסיבה למבוכתי הייתה הקשר שהיה לי עם שגיב. ואפשר להגיד שהוא היה קצת יותר מאחות של חבר... תומר לא ידע את זה ואם היה יודע, סביר להניח שהייתי עכשיו בדרך לאבו כביר.

"שלי, מה קורה?" צליל פזלה לעברי.

"סתם... אני בסדר... היי, מה קו..." התחלתי לגמגם כמו מפגרת כשאני ממשיכה לבהות בשגיב, שהזמן עשה אותו רק יותר חתיך...

"מה קורה שלי?" הוא נתן לי קריצה.

מה קורה? מה קורה??!!! זה מה שיש לו להגיד אחרי כל מה שקרה בינינו?! 

בנים... 

"הכול בסדר, הכול כרגיל אתה יודע..." ניערתי את עצמי כדי להתאפס ולהפסיק להביך את עצמי בפומבי. "אז מה אתה עושה באילת?"

"תופס צבע" הוא חייך את החיוך המפגר שלו.

"טוב, מה שתגיד."

תומר נראה עצבני. "טוב, אחי, למה אנחנו מחכים? לא רצית ללכת לטיילת?"

שגיב המשיך להביט בי והרגשתי איך הסוטה הזה מפשיט אותי בדמיונו. "לא, פשוט אחותך היפה גרמה לי לשנות את התוכניות."

איזה אידיוט!!! פשוט נפלא! 

בנים...

"תיזהר! אחותי מחוץ לתחום" תומר סינן לו בעצבים.

"תומר!אני אחותך, לא הבת שלך!" גערתי בתומר.

צליל ושאר החברים של תומר נראו חסרי סבלנות.

"מתי אנחנו מתכוונים לעשות משהו מעניין?" צליל נראתה עצבנית "אין לי סבלנות לשמוע את השיחות המייגעות שלכם."



לבסוף החלטנו כולנו פה אחד שאנחנו לוקחים את ישבנינו הענוגים לכיוון הטיילת כדי שהחבר האינפנטיל של תומר יהיה מרוצה.

הסתובבנו לפחות שעה וחצי בטיילת, כשאני וצליל משגעות את כולם כל שנייה, כשאנחנו מתעכבות בדוכן בגדים או אקססוריז.

סך הכול די נהניתי! בעיקר בחלק שראינו חגורה זהה לזו של תומר בדוכן אחד. זהו, נגמרו השקרים שלו.

בנוסף לכל החוויה הזו קנינו גם נרגילה בכסף של כולם וכעבור זמן מה החלטנו לנטוש לחוף. 

ישבנו לנו במעגל סביב הנרגילה כשאחד החברים של תומר שכולם כינו אותו "המומחה"(אני הייתי מכנה אותו "המחוק"), הדליק ברוב מיומנותו את הנרגילה.

התחלנו להעביר בינינו את הנרגילה, כל אחד בתורו שואף שאכטה.

כשהנרגילה הגיעה לצליל היא נראתה מפוחדת למדי. היא הביטה בי כמה פעמים עם פרצוף מתחנן על נפשה, כאילו היא עומדת לצעוד לעבר גרדום חד וגדול.

"נו... בחייך צליל! את כולה לוקחת עכשיו שאכטה מנרגילה, לא קופצת מהגג" אמרתי לה בשלוות נפש.

"אימא שלי תהרוג אותי..." היא החלה להתבכיין.

"לא..." שיחקתי את עצמי בשוק. "צליל הגדולה, זו שהולכת לכל הפגנה וצועקת בקול כמו איזה פר מיוחם, מפחדת ממה שאימא שלה תגיד?!" התפוצצתי לה מצחוק.

"זה ממש לא מצחיק!" היא זעפה לעברי ומבלי לחשוב יותר מדי שאפה את עשן הנרגילה. "רואה?! מי עכשיו פחדנית...?" היא התחילה להשתעל ולהיחנק מעשן הנרגילה.

"את משהו! מנרגילה את נחנקת לי?" חטפתי מידה את הפיה ושאפתי גם.

תוך כמה שניות התחלתי גם להשתעל, כמו זקנה שמעשנת שבעים שנה.

"תראו מי שמדברת..." צליל חייכה חיוך מתגרה לעברי.

"בוא נסכם ששתיכן לא אשפיות גדולות בתחום" תומר חטף מידי את הנרגילה. "צליל, רוצה שיעור קטן בלעשן נרגילה?"

צליל נראתה מופתעת מהצעתו של תומר ונראה היה שסומק עלה לפניה. "אני גם ככה לא מתכוונת לעשן עוד פעם נרגילה."

הוא חייך לעברה את אחד החיוכים המוכרים שלו בקרב הבנות "באמת?" הוא קם והתיישב לידה כשהוא מחזיק בפיה של הנרגילה "אני אוהב נשים עם אופי חזק."

התפרצתי אליו בשאגת צחוק "נשים עם אופי חזק?! תעשה טובה, תומר, אל תתחיל עם החברה שלי."

הוא פנה אליי בחיוך שלא מאפיין אותו במיוחד "מה? גם איתה את יוצאת?"

צליל, שהרגישה נבוכה לגמרי מהסיטואציה, התחילה לזוז באי נוחות. "אולי תפסיקו לדבר עליי ככה?"

נתתי לצליל מבט מתגרה "ככה את מכחישה את מה שקורה בינינו?"

"שלי! תעשי טובה לאנושות ותשמרי על זכות השתיקה!"

"עזבי, זה גדול עליה" תומר ניסה את מזלו בפעם השנייה והשתמש בי כגורם לשיחה.

"אתה מספר לי? אני הייתי צריכה לסבול את חוסר הטקט שלה כל יום בבית הספר."

בשביל מה צריך אויבים עם כאלו חברים?

"חשבתי שאנחנו כאן כדי לעודד אותי!" עברתי לתוכנית ב' במבצע: להפריע לאח שלך להתחיל עם חברה שלך.

"לא הכול מסתובב סביבך" תומר הכריז בפניי.

"שלי, בא לך לצאת לסיבוב קצרצר? גם ככה את די מיותרת בעיניהם." נשמע קולו של שגיב מאחוריי.

הסתובבתי ונוכחתי לראות את שגיב בהיכון לצאת איתי לטיול. הוא הושיט לי יד "מה דעתך?"

הראיתי לו מבט זועף "אולי לא תתערב לי בעניינים?"

"למען האמת, העניינים שלך נראים ממש לא מעניינים. לא מתאים לך להיות זקנה חטטנית."

"אולי תצטרפי אליו כבר! את לא רואה שהבחור מבקש יפה? אה! ותזכירי לו שאת בקטע של בנות" תומר תמך בעמדתו של שגיב.

"ממתי את בקטע של בנות?" שגיב נראה מופתע.

"זה לא בדיוק ככה..." התחלתי לגמגם ולא שמתי לב שאני משקרת בו זמנית. בסך הכול אני כן בקטע של בנות וחזק! אני מאוהבת עד הראש, באחת, שכנראה שהספיקה כבר מזמן לשכוח אותי.

פניתי אל צליל, רומזת לה שתעזור לי בכול העניין, "צליל, נכון את רוצה להיות בחברתי?"

צליל שתקה. בשביל זה יש חברות, פשוט נפלא!

"טוב אני באה..." החלטתי להרים דגל לבן וקמתי בכוחות עצמי, כמובן ללא עזרתו של שגיב או של היד של שגיב.

"וואו! זה קשה לשכנע אותך לעשות דברים, אבל בסופו של דבר זה גם מצליח."

"שגיב, אני הולכת איתך בתנאי שאתה מחליט לשמור על זכות השתיקה!"

"as you wish!" הוא ניסה להישמע רומנטיקן.

הלכנו כמה דקות על החוף, כשאני מביטה על הים ושגיב מביט עליי. די התרחקנו מכול החבר'ה וידעתי בסתר ליבי ששגיב מתכנן לנו איזה ערב רומנטי, מה שלא כל כך מצא-חן בעיניי.

"אני רוצה לעצור פה" ביקשתי בנימה רצינית משגיב.

"מה יש לך לעשות פה?"

"סתם לשבת על החוף."

"אם זה מה שאת רוצה."

התקדמנו שנינו לכיוון החוף, כשאני הראשונה להתיישב כמה שיותר קרוב למים הכחולים. שגיב התיישב באלגנטיות, לא מבין לאן אני חותרת.

התיישבתי כשאני מביטה בים, נזכרת בכל הנשכחות. אני מביטה אחורנית לכיוון החוף ונגלה לעיניי, לא אחר מאשר המקום בו פגשתי את אלה בפעם הראשונה, או לפחות בפעם הראשונה שזכורה לי.

עיניי התחילו לדמוע והרגשתי איך מבלי שליטה אני נכנסת לגל של בכי.

"הכול בסדר, שלי?" שגיב נגע בכתפי כשעל פניו מבט מלא דאגה.

הסתתי את ידו, רוצה להתבשל עם עצמי לבד באותו רגע מר.

חזרתי להביט בים, ונגלה לפניי גשר העץ עם כל הסירות שנחות לצידו, וכמובן, סירת המנוע ששהינו בה באותו היום. הרגשתי איך משהו כואב לי ואיך מטר של ריקנות משתלט עליי ללא רחמים.

כואב לי אלה! איך את יכולה לעשות לי את זה?! 

הרי אמרת שאת אוהבת אותי, אז למה עזבת?

"את באמת חושבת שעזבתי אותך?" נשמע קול מתוק מהים.

קמתי, מביטה על הים ולא מאמינה למראה עיניי. 

מתוך הים השחור של הלילה עלתה לה אלה שלי, 'לבושה' כביום היוולדה, כל כך יפה, מאירה את הלילה השחור באור זהבהב כששיערה הערמוני נופל בחן על גופה הנערי.

"אני אוהבת אותך, את בכלל יודעת את זה?" אני אומרת לדמותה של אלה העולה מן המים, בקול חסר כוחות, חסר כל רצון לחיות "החיים כבר לא אותו הדבר בלעדייך."

"את מדברת כאילו אני מתה" היא מחייכת אליי ועיניה הכחולות בוהקות.

"ככה זה נראה, אני כבר לא שומעת ממך."

"זה לא פשוט כמו שאת חושבת."

"תנשקי אותי."

אלה חייכה לבקשתי והתקרבה אליי, כשהיא עולה אל החוף.

דמותה נעמדה למולי כשהיא מתכופפת, ובעדינות מלטפת את פניי.

אני מתמוגגת למגעה, רוצה ממנו כמה שיותר.

אלה המשיכה לחייך אליי בקסמה הרב ונתנה לי נשיקה עדינה וטהורה.

אני עוצמת את עיניי וליבי חוזר להתמלא בכול טוב. אני מחליטה לפתוח את העיניים ולראות בפעם האחרונה את אלה אהובתי לפני שתעלם מדמיוני. פתאום מרקם שפתיה של אלה מרגיש פחות רך ועור פניה מרגיש גס יותר. אני פותחת את עיניי ומגלה את שגיב מנשק אותי כשגופו רוכן מעליי.

אני מפסיקה מהר את הנשיקה. "מה את חושב שאתה עושה?"

שגיב מביט בי כאילו נפלתי מהשמיים "התגעגעתי אלייך."
