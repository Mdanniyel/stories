---
id: 15572
title: "פדריקו גרסיה לורקה"
author: "רון בלו"
author_id: 1562
date: "2009-07-08"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15572"
---

# פדריקו גרסיה לורקה

כן הם ירו בך בגב

אני ראיתי  הייתי שם איתך

ואחרי וידוא ההריגה

קברו את שנינו בקבר אחים

רק שירתנו עוד חיה לה ברשת

באתרים מחתרתיים



כן זה היה בערב יום כיפור

ספטמבר 2020

בשבועות הראשונים לאחר

הפיכת הכיפות הסרוגות

כשהאייתולה יוסף בשידור ישיר

משך בשמן את הגנרליסימו למלך ישראל

האספסוף הריע ושמח

עינינו עקבה בדאגה

איך משמרות המהפכה מפטרלות בתל אביב

מטהרות את "סדום ועמורה"

בכיכרות סקלו כמו בתנ"ך

מחללי שבת וכופרים אחרים

ובירושלים התחילו ההכנות

לבניית בית המקדש



אנו ידענו כי אנו אבודים

ידענו  זו רק שאלה של זמן

עד שניעצר

אך לא היה טעם לברוח

ואף לא היה לאן

"אל תפחד" חייכת אליי בעיניים מלאות חמלה

לקראת הסוף לפני כיתת היורים

"הבט להם בעיניים"

וכך עשית אתה

ושוב ושוב אף רובה לא ירה

על כן ירו בך בגב



שנים רבות עברו מאז

אך אנו עדיין קיימים

כל החי ומת על האמת

אל יפחד! חיי האלמוות לו!
