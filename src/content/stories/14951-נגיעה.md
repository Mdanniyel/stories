---
id: 14951
title: "נגיעה"
author: "Greeneyes"
author_id: 1501
date: "2008-07-27"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=14951"
---

# נגיעה

נגעתי בחלום האהבה

זה נשמע כמו שורה מחומצנת

מפיה של בלונדינית עם שדי סיליקון

מסקס והעיר הגדולה

אבל זה אני שנגע בחלום, איש רוח

עני

הומו לא מחמצן

חיפאי עם שדיים של מכון כשר (מטנף)

בשמונים שקלים לחדש במרתף הזוי בהדר



נגעתי בחלום האהבה

זה נשמע כמו שורה פלקטית

מפרסמת של סוכנות נסיעות

לטיול ביון או באנאטליה התכולה

בטח לא פרסמת לטיול בעזה, בג'נין או בשכם

משם חזרתי לא מזמן

אחרי שזיינו אותי בתחת בזמן המארב

בזמני תצפיות אחרי המבקש 

פני המזיעות נשקו לשמש המערב

שנשקה לבלונדינית המחומצנת

מסקס והעיר הגדולה בדיוק

כשהיא השתגלה עם זין פרוטסטנטי לבן

במיליון דולר לשעה



נגעתי בחלום האהבה

היתה לו צורה מאד ברורה

מטר שמונים וששה סנטימטר

תשעים ושלשה קילוגרם

עינים כחולות בצבע הים

יפי אלם חמוש בכאב אלים

ידים חסונות שמעכו את גופי באכזריות נעימה

וצרך להיות צמוד אלי, להכנס לעורי

למות ברחמי לשעה אחת ביום כל יום מחדש

הוא שיגל אותי בחנם רצה אותי מחמצן

אני רציתי לחלץ אותו מכאן להיות שם

לעשות אתו סקס בעיר הגדולה

להיות הזונה שלו בשדרה החמישית

להרויח בשבילו מיליון דולר לשעה



נגעתי בחלום האהבה

בהורוסקופ של ידיעות אחרונות נכתב

שיש לי מזל

השבוע מחכה לי נסיעה לעיר גדולה

פגישה לא צפויה 

התגשמות של חלום ישן





עליתי על רכבת לתל-אביב

פגשתי אותו כמו היה זה חלום?

הרגתי אותו 

וחזרתי לחיפה



על המדרכת הפלתי 



רחם של גבר



נגעתי בחלום האהבה.
