---
id: 16342
title: "כחול עמוק - פרק יז (ואחרון.)"
author: "בלונדר"
author_id: 1720
date: "2011-04-03"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16335
next_chapter_id: None
original_url: "http://gogay.co.il/story.php?id=16342"
---

# כחול עמוק - פרק יז (ואחרון.)

**אילת, שנת 2004**
הגן הציבורי היה ריק שלא כמו בכל יום. הפעם לא היו אימהות מודאגות שהשגיחו בחמישה זוגות עיניים על ילדיהם. לא היו הכלבים שמוצאים לטיול על ידי בעליהם. לא היו חבורות של נערים שהתאספו לפגישות של אחר הצהריים. הייתי רק אני, שלי, שיושבת על נדנדה בודדה באמצע גן ציבורי ריק מאדם. הייתה לי הרגשה רעה, בין אם זה לגבי הילדים בכיתה שלי ובין אם זה לגבי המשפחה שלי. בכול מקום מצאתי משהו שיציק לי.
"שלי, מה את עושה לבד בגן המשחקים?" קול מוכר הגיח מאחור. הסתובבתי לראות במי מדובר וגיליתי להפתעתי שמדובר בלא אחרת מאשר סתיו. באותו הרגע הרגשתי איך פרפרים מתעוררים לי בבטן ואיך כל הדברים הרעים שקרו לי היום הופכים לחסרי משמעות.
המשכתי להתנדנד "סתם היה לי יום מעצבן."
סתיו חייכה אליי והתיישבה בנדנדה ליד, " מה הפך אותו ליום מעצבן?"
"הבנים בכיתה שלי למשל..."
"מה הם עשו?"
"הם גנבו לי את אחד הסרטים מהשיער."
סתיו הביטה עליי והתחילה לצחוק.
"מה מצחיק אותך?" שאלתי בעצבים.
"תמיד מבוגרים אומרים שאם בן מציק לך אז זה אומר שהוא מחבב אותך."
"אז מה מצחיק בזה?"
היא נגבה את דמעות הצחוק שלה "שיש לך מחזרים בכל הכיתה."
"לא חשבתי על זה" הרגשתי איך אני לא מתאפקת ומתחילה לחייך גם.
"רואה? את מחליטה אם היום שלך מעצבן או לא."
הפסקתי לרגע לחייך "רגע אחד..."
"מה?" סתיו נראתה מופתעת.
"גם תומר מציק לי כל הזמן... איכס!!! אבל הוא אח שלי!"
"אז אחים לא נחשבים" סתיו ירדה מהנדנדה "בואי נלך לחוף, אני רוצה להראות לך משהו."
"מה את רוצה להראות לי?"
סתיו חייכה לעצמה וסמנה לי עם האצבע על הפה "זאת הפתעה."
"אבל את יודעת שאני שונאת הפתעות!" קמתי מהנדנדה.
"אז אם תבואי איתי לחוף זאת כבר לא תהיה הפתעה."
"בסדר, בסדר" הלכתי בעקבותיה. נותנת לה להוביל אותי אל היעד, אבל בדרך לשם הרגשתי לא טוב. הייתה לי מין תחושה מוזרה שכזאת.
ופתאום זה קרה! הדבר הכי נורא שילדה בת 11 יכולה לעלות בדעתה! כשעברנו את הכביש, הגיחה במהירות מטורפת מכונית שנראית לא מהמכוניות הזולות ובאה לחתוך היישר למעבר החצייה.
הרגשתי איך האורות החזקים של הפנסים שלה מסנוורים אותי ואין לי מה לעשות חוץ מלעמוד ולקוות לטוב, אבל למרות כל זה הספקתי לתת מבט קצר לכיוון סתיו. קיוויתי שהיא תהיה כבר בקצה השני של הכביש, אבל לרוע מזלה היא הייתה לא רחוקה ממני בהרבה. ממשיכה לחייך את החיוך שאני אוהבת ולא יודעת שבעוד רגע היא הולכת לחטוף מכה עצומה ממכונית.
ואז זה קרה, הרגע שקיוויתי שלא יבוא באותן השניות הנותרות. הרגשתי איך גופי איבד שליטה על עצמו ואני עפתי היישר אחורנית למקום לא נודע. שמעתי צעקות של אנשים וגם שמעתי עוד משהו... אבל לא הייתי בטוחה ששמעתי אותו. שמעתי את קולה של סתיו, צועקת "שמישהו יעזור לה! שמישהו יעזור לה בבקשה! זאת חברה שלי!" ושנייה אחרי זה הכול הפך למטושטש. כל האורות, האנשים והצעקות של סתיו. 

**תל-אביב, שנת 2010**
עמדתי על גג של בניין. המקום שהכי רציתי להגיע אליו, להרגיש סופסוף מעל העולם ולצפות במתרחש. המקום שאני יכולה להפסיק להרגיש נשלטת ולהרגיש סופסוף שולטת.
התקרבתי אל קצה הגג, רוצה להריח את הסכנה מקרוב ואולי אפילו את המוות שלא מהסס לקרוא לי אי שם מלמטה.
זה דווקא נשמע לי טוב עכשיו, המוות. עכשיו הוא נשמע מזמין יותר, לוחש לי שאין מה להפסיד כאן ועמוק באדמה יש לי הרבה יותר מה להרוויח. הוא אמר לי לחשוב על זה כמו על מניות ולהבין שמהמוות, ברגע זה יוצא רק פלוסים ומהחיים ברגע זה רק מינוסים.
'המוות זה אפס! לא פלוס ולא מינוס! כל הפלוסים והמינוסים נמצאים אי שם בעולם החיים!' קול פנימי שניסיתי להשתיק החל להשמיע את דעתו. 'מה הטעם?' עניתי לקול הפנימי 'גם ככה אני לא יודעת מה מינוס ומה פלוס בחיים האלו. מה שחשבתי שהוא מינוס מתברר כפלוס ומה שחשבתי שהוא פלוס מתברר כמינוס. החיים שלי הם לא חיים, הם חיים של אי וודאות'. חיכיתי לתשובה מהקול הפנימי, אבל הוא עשה את שלו ושתק. הבנתי את זה ממנו כאישור והתחלתי להכין את עצמי אל הקפיצה למוות.
"עצרי!!!" פקד עליי קול מאחוריי. "שלא תחשבי על זה אפילו!!!"
סובבתי את ראשי ולא להפתעתי גיליתי שזאת הייתה לא אחרת מזו שממנה ניסיתי לברוח.
חייכתי אל אלה חיוך מאולץ "מה זה משנה לך בעצם?"
פניה נראו מצד אחד לחוצות ומצד שני מפוחדות ומצד שלישי מהססות. היא התקרבה שני צעדים לכיווני שקיוותה שלא ארגיש "איך את יכולה לומר דבר כזה?" היא הביטה אליי במבט מאשים.
"אל תתקרבי, אחרת אני קופצת!" צעקתי אליה. "לכי מפה, אני לא צריכה שתגידי לי עכשיו אם לקפוץ או לא לקפוץ. הרי בכול מקרה את תרצי שלא אקפוץ כי רק ככה תוכלי להרגיש טוב עם עצמך!"
"למה את עושה לי את זה?! את יודעת שאני אוהבת אותך! מה כל כך רע לך שאת רוצה לגמור לעצמך סתם ככה את החיים?!"
"אני אגיד לך מה רע! זה שכל מה שנראה לי אמיתי מתברר כשקר! אין לי עבר וגם הווה צולע יש לי, אז עתיד? איזה עתיד את חושבת שיהיה לי?!"
"העתיד שלנו ביחד!" דמעות החלו לבצבץ אצלה בזווית העין.
"מעתיד כזה אני בדיוק מפחדת" הבטתי על האדמה הרחוקה. "איך את רוצה שאני אזכור אותך ברגעיי האחרונים, כסתיו או כאלה?"
"אל תדברי שטויות" אלה לקחה עוד כמה צעדים לכיווני.
"תעני לי או שאני קופצת ברגע זה."
היא נראתה מהוססת, פותחת בקושי את פיה "אני רוצה שתקראי לי אלה" היא הביטה אל תוך העיניים שלי, דוקרת אותי עם הרעל הכחול שלה ומתחננת שלא אקפוץ. היא כאילו אמרה לי בטלפתיה "יש לך המון מה להפסיק בלעדיי!"
ואז זה קרה... הבדל של כמה שניות מראותי את מבטה המודאג של אלה עד שהגעתי למצב של איבוד שיווי המשקל שלי. פתאום המוות לא נראה כל כך מפתה, אבל קרוב הוא נראה בהחלט.
שמעתי מאחוריי את צעדיה של אלה, מנסים להגיע בזמן. "שלי!!! אני אוהבת אותך!!! אל תקפצי!!!!!"
הרגשתי איך זרם אוויר חותך את גופי וידעתי שהנה, הסוף קרוב. אין יותר מישהי בשם שלי, אין יותר תומר, אין יותר שגיב, אין יותר צליל, אין יותר אימא ואבא והכי חשוב, אין יותר אלה.
מקווה לפחות שסבתא יש לי בצד השני ושיש בכלל צד שני, אחרת כל זה לא היה שווה את זה.
אבל מה זה בעצם צד שני בלי אלה?
שמעתי את קול הכינור של הכליזמרים ואת קול החבטות של ארון העץ באדמה. יכולתי גם לשמוע את הבכי של אימא ואת השתיקה הכאובה של אבא, את הצעקות של תומר, את המבטים של שגיב ושתיקתה של צליל, אבל מסתבר שיכולתי לשמוע גם את ייסוריה של אלה.

"שלי!!! תעזרי לי למשוך אותך!!!" שמעתי את אלה צווחת אליי. פתחתי את העיניים וגיליתי שאני תלויה באוויר, חבל דק שמפריד ביני לבין המוות.
הרגשתי את אחיזתה המכאיבה של אלה שתפסה בידי ולא נתנה לי מנוח. היא לא נתנה שאני אפול, גם אם זה יהיה במחיר חייה והיא תיפול יחד איתי. היא אחזה בשתי זרועותיי, מנסה להעלות אותי אל גג הבניין בחזרה.
"שלי, בבקשה תעזרי לי, אני מתחננת אלייך!" דמעות שטפו את פניה וקולה היה צרוד.
"אלה, תעזבי אותי, את מסכנת את החיים שלך! את תיפלי יחד איתי, את לא מבינה?!"
"אני לא מוכנה לעזוב אותך! לא הפעם!"
"אלה, אני לא רוצה שיקרה לך משהו, תעזבי אותי!"
"אני לא מוכנה לחיות בלעדייך, אני לא מוכנה לעבור שוב את מה שעברתי לפני שש שנים" פתאום אחיזתה התגברה והיה נדמה שאני זזה כלפי מעלה בכוחות על-אנושיים.
"אני כבר מעלה אותך" אלה חייכה אליי חיוך מעודד ובו זמנית מודאג.
פתאום כל הגוף מהחזה ומעלה היה שעון על ריצפת הגג. אחרי זה כבר היה יותר קל ויכולתי לתת יד לחילוצה של אלה. עליתי אל פני הבניין במהירות האפשרית ונפלתי היישר אל זרועותיה של אלה. 
אלה שכבה על הרצפה מתנשמת ומתנשפת כשאני מעליה, ולמען האמת הבטתי בה בהערצה.
היא ליטפה את פניי ודמעות של אושר ניגרו מעיניה. "יפיפייה, מה הייתי עושה בלעדייך?" היא ניגבה את הדמעות והביטה אל תוך עיניי "שלי, אני אוהבת אותך."
"אז למה שיקרת לי?" שאלתי בטון יותר רגוע הפעם.
היא עצמה את עיניה ופתחה אותם בשנית כשהחלה לדבר. "אני חשבתי שאת מתה כל השנים האלו." הדמעות חזרו לעיניה, "אני זוכרת שראיתי אותך בבית החולים, שוכבת וישנה לך שנת נצחים. ככה באתי לבקר אותך כמה חודשים בתקווה שתתעוררי, אבל את המשכת לישון. עד שיום אחד כשחזרתי מבית הספר, אבא שלי אמר לי שקבעו את מותך."
"אז זאת הסיבה שאני לא זוכרת את כיתה ה', בגלל שהייתי בתרדמת." 
אלה הביטה אל עיניי והמשיכה ללטף לי את הפנים, כאילו מנסה להרגיע אותי שלא אחזור לעשות דברים טיפשיים. "כשפגשתי אותך לפני כמה חודשים, בהתחלה לא האמנתי שזאת את, אבל אז בשיחות שלך איתי, במבטים שלך, התחלתי להבין שאת היא מי שחשבתי שאת. והבנתי שאבא שלי שיקר לי באותו היום, אבל הרגשתי כל כך אשמה שלא יכולתי לעמוד מולך ולהגיד לך שאני סתיו, אז נפלט לי השקר הזה."
קמתי ממנה מהר בעצבים "אז למה הכרתי אותך כאלה?"
היא קמה והתקרבה אליי "שלי, אל תכעסי עליי בבקשה, מספיק כעסתי אני על עצמי כל השנים האלו. הסיבה שהחלפתי את השם היא בגלל שברחתי מהבית וניסיתי גם לברוח מהעבר שלי. רגשות האשם לא עזבו אותי לרגע וחשבתי שאם אני אפטר מכל העבר שלי הם ייעלמו... את מבינה?" היא השפילה את עיניה. "כל השנים האלו הרגשתי שמשהו רקוב לי שם בלב, מת. ואז את באת והחיית אותו ופחדתי להרוס את זה. שלי." היא הביטה לתוך עיניי וליטפה את שיערי, מהפנטת אותי עם עיניה הכחולות. "את האהבה הנצחית שלי, את אהבת ילדות שבאה אליי פתאום, חזרת לחיי כמו סערה ואני לא ידעתי איך לאכול את זה." היא קירבה את פניה אליי ונשקה לי על השפתיים, נשיקה אמיתית שחיברה בין הלבבות שלנו. סלחתי לה על הכול באותו הרגע ונסחפתי אחריה אל תוך סערת האהבה, או יותר נכון בחזרה אל תוך סערת האהבה הנצחית שלנו.
עמדנו שם על גג של גורד שחקים תל-אביבי כשנשיקה מפייסת מחברת בין שני העולמות שלנו ורוח פרצים נושבת עלינו, אבל אנחנו בשלנו, כי מה משב אוויר קטן יכול לעשות לנו אחרי כל מה שעברנו?
האמת, שבאותו הרגע הרגשתי כמה בת מזל אני שמצאתי את אהבת האמת שלי, משהו שלא הרבה אנשים מצליחים למצוא. 
אהבה שהתחילה אי שם בילדות, ואפילו שהיה נדמה שהיא מתה היא קמה והכתה בי בחוזקה ואני נסחפתי אחריה, שוקעת בתוך ים ענקי בצבע כחול עמוק...






*אני רוצה להודות לקוראים שתמכו והגיבו לסיפור הראשון של חיי. זאת הייתה חוויה עצומה בשבילי שאין לתאר אותה במילים. אפשר להגיד שזה כמו להסביר לעיוור שלא ראה בחיים שלו, מה זה צבע. בנוסף אני רוצה להודות לשתי חברות שלי שהיו היחידות שידעו על הסיפור שאני כותבת. אני אוהבת אתכן מאוד למרות שאני לא מרבה לומר זאת, אני בחיים לא לקחתי אתכן כמובן מאיליו. אתן תמיד הייתן בשבילי כשצריך ושום סוד לא הסתרתי מכן. הסיפור "כחול עמוק" מוקדש בשבילכן באהבה ענקית וגדולהבלונדר (שם בדוי)*
