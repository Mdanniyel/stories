---
id: 13237
title: "חברה מדומה"
author: "ג'וני רוקר"
author_id: 1413
date: "2006-08-30"
category: "יצירה טרנסג'נדרית"
tags: ['אהבה', 'סיפורי אהבה', "יצירה טרנסג'נדרית"]
prev_chapter_id: None
next_chapter_id: None
original_url: "http://gogay.co.il/story.php?id=13237"
---

# חברה מדומה

הייתי אז בעיירה קטנה ומטונפת בחגורת התנ"ך שבארצות הברית. ישנתי במלון קטן וזול והבדידות נכנסה, סמיכה, דרך החלון החשוך ומילאה את החדר במועקה. סידרתי שוב את חפציי, וישבתי על מדרגות החדר, לעשן סיגריה, משים עצמי כנהנה מהשקט, מנסה לנער מעליי את השעמום. אך השעות נקפו, ואני ידעתי שהערב יהיה מסוכן.


לא היו שם מקומות משלנו, אבל אני העזתי, ונכנסתי למקלחת. התארגנתי ביסודיות, דואג להדביק את שיער הפנים בקפידה, בוחר פאקינג. היום אסור לי להיראות "כמעט". היום אני חייב לעבור, או שימצאו אותי שוכב בחדר בית חולים, במקרה הטוב.


יצאתי אל הפאב הקטן, ונכנסתי פנימה בשחצנות. עשן הסיגריות הסמיך גירש את ערפל השעמום, ואני הרהבתי עוז, והתיישבתי ליד היפיפייה הבודדה בשמלה האדומה, מצידו השני של הבאר. היא שלפה סיגריה, ואני במיומנות הוצאתי מיד את האש, והדלקתי לה באבירות.


חייכתי את חיוך הילד הביישן שלי, והתרווחתי לי עם ויסקי מנחם. כשסיימתי, סחרחר מעט מאלכוהול ומעשן הסיגריות, הזמנתי אותה לרקוד. באבירות לא הצמדתי אליה את אגני, אבל עטפתי אותה ברכות, וליטפתי בעדינות את גבה החשוף, מחייך חיוך קטן כשנרעדה והצמידה את לחיה לשלי. מבטים עקבו אחריי בקנאה מסביב, ולהתרגשות הציד נוספה גם תחושת הסכנה, שאהבתי ושנאתי כל כך  יגלו, או לא יגלו.


הבטתי עמוק לתוך עיניה, מחפש אישור קטן, נישקתי אותה בעדינות, ואז נשיקה נוספת, חושף את תשוקתי אך במעט. ערגתי למילים שיבואו, לשיחה כנה ופתוחה, לאינטימיות, להשתובבות בין סדינים סתורים, אחרי שתאוות הבשרים תסופק.

"נלך לטייל?" מלמלתי באוזנה את הזמנתי. היא הנהנה, ואני, כמו ג'נטלמן, שילמתי את החשבון שלנו ויצאנו לערב שטוף הכוכבים שבחוץ. היא הובילה אותי לרכב שלה.

"אצלי אי אפשר". היא אמרה.

"אני כאן עם שותף..." שיקרתי. לא רציתי באהבה בין מצעים של מלון זול. היא הנהנה, והחלה לנהוג. ליטפתי את לחיה, את צווארה כשנהגה. והיא התנשמה ברכות. הגענו. מצפה מעל העיירה. קמצוץ אורות דולקים, ומיליוני כוכבים בשמיים קורצים לי  שקרן.


היא פרסה שמיכה קטנה על האדמה, וניגשנו לעסקים. ליטפתי אותה , נגעתי בה, ליקקתי את צווארה המתוח לאחור. היא נאנחה ומשכה אותי מעליה. פרמתי את שיערה, והוא נפל, גולש על כתפיה. העברתי בו את ידי, בסמיכותו המזמינה, בריח השמפו המשכר שלו. היא העבירה את ידה על חזי, ואני נבהלתי, אך היא לא הרגישה בדבר, ואני המשכתי לחקור את עורה הלבן בשפתיי ובלשוני, נוגס בעדינות בפטמתה המתקשה, מתמכר לקול אנחות התשוקה הקטנות שלה. הפשלתי את שולי השמלה, והורדתי את תחתוניה. שלפתי את הפאקינג, ומלמלתי שאלה קטנה לתוך אוזנה. היא ענתה לי את הסכמתה הרועדת, ואני חדרתי אליה בעדינות, באנחה משותפת. היא ליטפה את כתפי כשחדרתי אליה ולכמה רגעים הפכתי להיות חלק מהחיה בעלת שני הגבים, מגרש את הבדידות הרחק ממני. היא התקרבה, ואני התאמתי את עצמי אליה, מתכווץ בעווית שנייה אחרי שצעקה, משחרר מליוני זרעונים מדומים לקונדום שלי, ונאנח בהנאה. התגלגלתי ממנה על השמיכה, והכנסתי את הפאקינג חזרה למכנסים. היא נחה לדקות מספר, ואז החזירה אותי לחדר המוטל. סיגריה שנייה על המדרגות, ורק הבדידות מארחת לי חברה.
