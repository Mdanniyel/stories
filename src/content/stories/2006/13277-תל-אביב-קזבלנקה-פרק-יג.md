---
id: 13277
title: "תל אביב - קזבלנקה - פרק יג"
author: "רונה"
author_id: 674
date: "2006-09-13"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 13256
next_chapter_id: 13496
original_url: "http://gogay.co.il/story.php?id=13277"
---

# תל אביב - קזבלנקה - פרק יג

עמדתי שוב מול הדלת. הפעם הדלת רעדה מהדפיקות החזקות של ידי. 

המוסיקה פסקה לפתע. "שנייה, רגע", נשמע קולה של לוריין, לקח לה שתי דקות ארוכות לגשת ולפתוח לי, שתי דקות שהבעירו בי את הכעס עוד יותר. 

"משמיש, מה קורה?", אמרה בהפתעה כשפתחה את הדלת בפתיחה צרה יחסית, כאילו ניסתה להסתיר או להחביא משהו, במקרה הזה את ענבל. 

הבטתי על פניה, הן היו סמוקות מעט ונראה כי הייתה מובכת ולא ציפתה שדווקא אני אופיע בפתח דלתה. 

"אני לא רוצה לדבר איתך, את שקרנית!" 

היא יצאה החוצה וסגרה את הדלת אחריה כאילו הבינה כבר שראיתי הכול. 

"מישל זה לא מה שאת חושבת, פשוט לא יצא לנו לדבר מאז ו..."

"לוריין!, אל תיכנסי לי לחיים ואני לא אכנס לשלך אוקיי? תעשי מה שבא לך, את לא חייבת לי כלום!", עיניי רשפו כלפיה מכעס. 

"בואי נדבר על זה יותר מאוחר", ניסתה לפייס אותי בחברות תוך שהיא אוחזת בידי. 

"אני לא רוצה לדבר איתך על כלום!", קבעתי נחרצות, השתחררתי מאחיזתה ורצתי לאוטו, משחררת ים לא מובן של דמעות בלתי רצוניות. 

"מישל", המשיכה לקרוא לי, "מישל חכי", התעקשה והחלה ללכת אחרי. 

'לא מעניין אותי, שתעשה מה שהיא רוצה, מה אני דואגת לה בכלל, שתאכל עם עצמה את החרא', אמרתי בתוכי. התנעתי את הרכב ונסעתי משם, מותירה אותה עומדת על המדרכה תוהה על פשר התנהגותי. 


כשהגעתי לדירה, זרקתי את התיק על הרצפה, הדבר אותו רציתי יותר מכל הייתה מקלחת טובה שתרגיע אותי. הטלפון לא חדל מלצלצל, ידעתי שזו היא, ידעתי שהיא מנסה להשיג אותי בכל מחיר. היא מעולם לא הסתירה ממני דבר ולא שיקרה לי, רק עכשיו בתקופה האחרונה שהיא גילתה את ענבל, הכול הפך להיות ניסתר משום מה. פתחתי את זרם המים ונתתי לעצמי לשקוע בזרם הנעים ששטף את גופי. 

לאחר שיצאתי והתלבשתי, ישבתי מול המחשב התעדכנתי מעט בחדשות האחרונות, עניתי לכמה אי מיילים שנשלחו מכמה חברים ותיקים, הוצאתי כמה מתכונים מענייניים ושוטטתי בכמה אתרי הכרויות. 

שיחותיה של לוריין לא פסקו, לאות התרסה, סגרתי את הפלאפון לגמרי והוצאתי את החוט מהשקע של הבזק. היא לא מכירה אותי, אני לא אוותר לה, אני לא מוכנה שתשקר לי, שתסתיר ממני. 

לאחר כשעה נשמעו דפיקות קצובות מבעד לדלת, ידעתי שזו היא, ידעתי שהיא כמוני עקשנית כמו פרד והיא לא תוותר עד שתתעמת איתי. 

"תלכי אני לא רוצה לדבר", אמרתי לדלת בעודי מביטה עליה דרך העינית.

"מישל אל תהיי ילדה, תפתחי לי", ביקשה בטון מצווה. 

"סעי הביתה, נדבר בהזדמנות", התעקשתי. 

"ממש לא, תפתחי כבר!", החלה להתעצבן. 

"לוריין, אל תעצבני אותי, לא ביקשתי שתבואי", גל של כעס התגבר בי, רק מהתמונה שלהן יחד קיבלתי שוב צמרמורת חדה. 

"כוס אוחתכ, תפתחי", שיחררה קללה בליווי דפיקה עצבנית בדלת.

"את מקללת את עצמך אני מבינה, כוס אחותך... אההה, איזה פה נהיה לך"

"תפתחי כבר"

'אוקיי', אמרתי לעצמי, 'תהי רגועה, בלי שטויות, בלי עצבים, בלי כעס', נשמתי ונשפתי מרוכזת בניסיון להרגיע את עצמי. 

"את פותחת?", שאלה שוב.

סובבתי את המפתח ופתחתי את הדלת, היא הביטה בי במבט נוקב, נכנסה פנימה וסגרה את הדלת. 

"אני יכולה לדעת מה הבעיה שלך?", התקרבה אליי, "מה לעזאזל הסיפור שלך עם ענבל, על מה את נלחמת איתי, מה איכפת לך מה אני מחליטה בחיים שלי?!"

"לא איכפת לי ואין לי שום בעיה, לא איתך ולא עם ענבל, תעשי מה שבא לך, אוקי?", סובבתי 

את גבי אליה. 

"אל תפני אליי את הגב שלך", אמרה ואחזה בזרועי בחוזקה. 

"אל תיגעי בי", הרמתי את קולי והעפתי את ידי מאחיזתה. 

"אני אגע בך כמה שאני רוצה", התקרבה אלי שוב. 

"את שקרנית נוכלת", החזרתי, "את חושבת שתוכלי להסתיר ממני"

"מה יש לי להסתיר, גנבתי משהו ממישהו?", התחכמה. 

"את מפחדת ממני?", התרעמתי כלפיה. 

"חחח.. הצחקת אותי", הקניטה אותי, "רק ממך"

"אז למה את מסתירה כל דבר?" 

"כי את נודניקית וחוץ מזה נישבר לי להגיד לך הכול, יש לי חיים חוץ ממך", פלטה בשחצנות מסוימת, "וחוץ מזה מי שמסתיר, אם כבר, זו את! את זו שבאה ומספרת לי אחרי שלושה ימים שטליה הייתה אצלך" 

"מה את יודעת, שכחתי לציין שגם הזדיינתי איתה", צרחתי עליה בחזרה. 

פניה התעוותו לרגע מכעס, היא אחזה בחולצתי והדפה אותי לקיר. "תישבעי לי!" 

"תקפצי לי, טוב?", התגריתי בה. 

"תישבעי לי!", הידקה את אחיזתה בי. 

"תעזבי אותי!", צעקתי, "תניחי לי!" 


היא שיחררה את אחיזתה בי והתרחקה ממני, הבטנו אחת על השנייה בשתיקה שהיה אפשר לחתוך אותה בסכין, עמדנו כמו שני אקדוחניות במערב הפרוע, רק השריקה המפורסמת של מנגינת הרוכבים הייתה חסרה ברקע, היינו דרוכות למהלך הבאה שתעשה אחת מאיתנו, הייתי סמוקה מכעס, רותחת מעצבים. 

לפתע היא שלחה ידה וסטרה לי בכול כוחה, השניות הראשונות גרמו לי לאבד פוקוס, לאחר שהתעשתי מההלם בעוד הצריבה מהדהדת בלחיי, אחזתי בה בחוזקה וגררתי אותה לחדר שלי, הודפת אותה בכוח למיטה, שם לפחות אני לא אדפוק לה את הגב עם איזו מכה מיותרת. 

"רוצה ללכת מכות יא פסיכית?", התרוממה בעצבים בעודה מנסה לא לאבד שיווי משקל על המזרון הקפיצי. 

"בא לי להרוג אותך", צעקתי ועליתי למיטה. 

במיומנות של שד, היא שמה לי רגל ושיטחה אותי בקלות על המזרון. היא התיישבה מעליי, כועסת, אוחזת בידיי שהשתוללו בניסיון להשתחרר ממנה, "מישל, למה את ככה?", שאלה, "תירגעי, מה קורה לך?"

הבטתי לתוך עיניה, מבינה לפתע את הכול, פחדתי מעצמי, פחדתי מימה שהרגשתי כלפיה, קנאתי לה, כמו מטורפת. 

"מישל!", ניסתה לעורר אותי בעודה משחררת את אחיזתה מידיי, היא הביטה עליי מנסה להבין מה מתרחש בי, שערה היה סתור, בעיניה בצבצו דמעות של חוסר אונים, משכתי אותה אליי, נשקתי לעיניה שדמעו, ללחייה הבוערות לכפות ידיה שהאדימו מהאחיזה הנוקשה. 

"מה יש לך ילדה?", לחשה וליטפה את פניי, "מה הולך לך שם בבטן שאת ככה זועמת עליי?", שאלה בצרפתית. 

נשמתי בכבדות והבטתי לעיניה הירוקות. "אני לא יודעת", לחשתי, "לא יודעת לוריין"

היא לא הייתה זקוקה באמת לתשובה ממני, היא קרבה את פניה אלי ונשקה לשפתיי בעדינות. עצמתי עיניי ונתתי למגע העדין לרפרף בשפתיי. היא לא זזה, רק נתנה לי לחוש אותה, לחוש את הביטחון לו הייתי זקוקה, זה היה הזויי. זה היה סוטה, זה לא היה אמור להיות משהו מציאותי וזה היה כמו בחלום ההוא, שאבתי את שפתיה הבשרניות, יונקת אותה, מנסה לחוש את לשונה, מתמכרת למגע שלה. לרגע היא נבהלה מהסיטואציה והתנתקה ממני בבת אחת. 

היא קמה ממני והלכה לסלון תופסת את ראשה כאילו היא תוהה בינה לבין עצמה מה קורה לי, מה קורה לה. נשארתי שכובה על המיטה, מסדירה את נשמותיי. ברגעים הללו, נותרתי חשופה, חשופה אליה, חשופה ברגשותיי, דברים שקברתי עמוק, עמוק בבטן בלי להעיז לשתפה, עלו כמו גאות ושטפו את תודעתה ותודעתי, החנק עלה במעלה גרוני כמו גוש בטון וגרם לבכי, מוכה הכאב שלי, להתפרץ החוצה.


כששמעה אותי נאנקת היא חזרה על צעדיה לחדר, נשכבה לידי וחיבקה אותי אליה בחוזקה. 

התייפחתי לתוך כתפה, מבוהלת מעצמי, מהתחושות הלא מובנות שסגרו עליי, חשתי שאני מאוהבת בה, שאני מקנאה לה כמו חולת נפש, הרגשתי שאני לא רוצה לאבד אותה לאף אחת שתיקח לי אותה, שתיקח את ליבה עד שתישכח ממני, כמו שהיה עם טליה שנכנסה לה לחיים. 

הייתי חבוקה שעה ארוכה בתוכה, היא ליטפה את גבי בתנועות ארוכות ועדינות. 

"לורי, אני לא רוצה לאבד אותך", לחשתי, "אני לא רוצה שתלכי לי" 

"אני אהיה איתך תמיד", לחשה, "את הנשמה שלי, את כול עולמי מישל"

"אני לא מבינה מה קורה לי", התייפחתי. 

"את צריכה אהבה", חתמה בנשיקה על מצחי. 

"אל תכעסי עליי", ביקשתי. 

"אני לא, פשוט כואב לי מישל, כואב לי לראות אותך ככה, הולכת לאיבוד, אנחנו צריכות לשבת ולדבר על כל זה"

"על מה?"

"על התחושות שלך אליי, את מבינה שזה לא אמור להיות ככה", שיחקה בשערי. 

"תשכחי מזה, זה לא יקרה שוב", לחשתי מובכת. 

"זה לא עובד ככה מישל, אי אפשר לכסות על דברים בצורה כזו, אני מוכנה אפילו ללכת איתך לטיפול"

התנתקתי ממנה והתרוממתי למצב ישיבה.

"אולי את צריכה טיפול, למה עשית את זה בכלל, למה נישקת אותי?", התרסתי. 

"כי זה מה שרצית", חרצה. 

"מה? מה זאת אומרת זה מה שרציתי...", גמגמתי. 

"עשיתי את זה כדי שתתפקחי מהפנטזיות שלך"

חשתי מובכת, לעזאזל איתה, היא מכירה אותי כמו ספר פתוח. 

"מה לך ולפנטזיות שלי, מה את יודעת בכלל", הרמתי קולי בכעס, דבר שרק שיקף את אמיתות דבריה. 

"במקום למצוא לך חיים ואהבה את מתבייתת עליי, זה חולני מישל"

"את צודקת, זה חולני", עקצתי, "הדאגה שלי אלייך והאכפתיות שלי וזה שכול החיים אני מוציאה אותך מהחרא ועושה עבורך הכול זה חולני את צודקת!" 

"את יודעת שאני לא מתכוונת לזה", ענתה במבט חודר, "זה משהו שהוא מעבר, זה גובל כבר בתלותיות חולנית", המשיכה לדקור בי, כאילו חיכתה להזדמנות הזו לומר לי את כל מה שהיא חושבת עליי. 

"תיראי לוריין", נאנחתי ומחיתי את שארית הדמעות עם חולצת הטריקו שלבשתי, "חשוב לי שתדעי קודם כל, שאין לי שום דבר נגד ענבל, מבחינתי תהיי איתה, אם זה מה שעושה לך טוב - סי-וו-פלה, אני לא מתכוונת להתערב לך בכלום, בשום דבר, תעשי מה שבראש שלך, אני אוהבת אותך ורוצה עבורך את הטוב ביותר. אני מצטערת אם התנהגתי ככה בטיפשות, בילדותיות, בחולניות, איך שלא תגדירי את זה, אני מצטערת", לחשתי כמעט ללא קול. 

היא קרבה אליי וחיבקה אותי מאחור. "אני רוצה שתביני שאני אוהבת אותך", פתחה, "אני אהיה לצידך לא משנה מה וכדאי שתחשבי ברצינות על נושא הטיפול", הוסיפה. 

"איכפת לך להשאיר אותי לבד", לחשתי לעברה, קולטת שמה שקרה דקות קודם הייתה טעות מצערת, בייחוד שנחשפתי ככה אליה בלי לשים לב, בלי לעצור הכול. במקום להבין אותי היא רוצה לקחת אותי לטיפול. אני לא צריכה עזרה מאף אחד, אני אוכל את החרא של עצמי לבד, אני לא אפריע לה יותר, היא ממש לא תרגיש בי ומי קבע שאחיות צריכות להיות בקשר כזה בכלל, קשר אכפתי, קשר דואג, קשר שהוא אובר-חברי, שכל אחת תחייה את חייה ובזה זה נגמר, רק ממנה אני צריכה להיפגע עכשיו.

"את בטוחה שאת רוצה להישאר לבד?", נאנחה.

"כן, אני ממש רוצה" 

"אם תצטרכי משהו תתקשרי אלי", הוסיפה וקמה מהמיטה. 

"בסדר", השבתי בלי להוסיף יותר מידי.

היא נשקה ללחיי ונפרדה ממני לשלום. נותרתי לבד מפרשת בראשי את כל ההתרחשות, מנסה לבין מה הניע אותי להרגיש אליה ככה, מה בעצם אני רוצה ממנה ולמה אני מפחדת לאבד אותה, היא בכל זאת אחותי, כמה לאיבוד היא יכולה ללכת ולמה אני מרגישה כאילו אני מאוהבת בה, הריי היא אחותי, בשר מבשרי, דמותה משקפת את דמותי, אלוהים אני הולכת לאיבוד, מה קורה לי! מעניין מה פרויד היה אומר עליי... דמעות בלתי פוסקות של כאב המשיכו לרדת במורד לחיי, הבנתי שהיא רצתה לתת לי את המכה כדי שאתעורר אבל לא הבנתי עד כמה היא הייתה חזקה. 


------------------------


שלושה חודשים עברו מאז המקרה הזה. בדרכי שלי התרחקתי מעט מלוריין, לא התערבתי לה יותר מידיי בחיים ודי שמרתי על שקט יחסי. הייתי חייבת לאפס את עצמי ולחזור לשפיות, לוריין לא דיברה איתי על המקרה מאז, כאילו הוא מעולם לא התרחש, ענבל כמו שצפיתי נפרדה מהחבר שלה די במהירות ועברה להתגורר עם לוריין בבית ינאי, הן היו מאוהבות כמו שתי ילדות קטנות ושמחתי בשבילה שהיא חזרה לחיות, לעיתים הייתי קולטת את ענבל בשיעורים בוהה עליי מחויכת כאילו ראתה בעיני רוחה את לוריין. טליה ניסתה להשיג אותי שוב כמה וכמה פעמים אך למרות ההתעלמות המופגנת שלי היא שוב הופיעה לי בדירה בשעה מעט מאוחרת ודרשה ממני הסברים. ביקשתי ממנה שתניח לקשר הזה כי הוא לעולם לא יעבוד, היא טענה שהיא מתחילה להרגיש אליי דברים ונשבעה לי שזה לא קשור ללוריין, התעקשתי על שלי כי אני בניגוד לאחותי עומדת בהבטחות וחוץ מזה היא לא הייתה זכאית לסיבוב חוזר בייחוד אחרי הנזק שהיא גרמה. לאחר כשבוע היא טסה חזרה לארה"ב כשמידי פעם היא דאגה לשלוח לי אי מיילים ולספר מה היא עושה וכמה שהיא מתגעגעת אליי. 

לוריין במקביל לעבודתה בחווה התחילה לעבוד שלוש פעמים בשבוע במרפאה וטרינרית בחדרה. אני התרכזתי כל כולי בלימודים ומידיי פעם עבדתי במטבח במסעדה של אבא כתגבורת בימים שהיה לחץ. 

את יעל, חברתה של ענבל שגם למדה איתי, הכנסתי לדירה כשותפה, היא הייתה טיפוס דיי שקט ומעט מסוגר עד שלעיתים הייתי ממש נטרפת ממנה ומג'ננת אותה עם שלל השטויות שלי, לקח לי זמן לפצח אותה אבל בסופו של דבר ממש התחלנו להתקרב כחברות ודיי שיתפנו פעולה בחלוקת התפקידים בדירה.

החורף כבר היה בעיצומו וגשמיו של ינואר התדפקו על החלונות והערב ירד מוקדם יחסית. 

בשעות הבוקר הזכרתי ללוריין שיש לאלינור יום הולדת ובעלה הזמין אותנו למסיבת הפתעה שהכין לה בבית. את לוריין הכירה אלינור מבית החולים שאבא היה מאושפז, מאז מידיי פעם היינו יוצאות יחד עם ענבל ויעל או נפגשות בדירה לקפה ושיחת בנות. 

לאחר שחזרתי מהלימודים יצאתי לתור ברחבי הסנטר אחרי מתנה לאלינור. לאחר חיפושים אחרי משהו סמלי והולם, רכשתי עבורה ספר של שלום עליכם, ידעתי שהיא תשמח בייחוד שחיפשה תמיד ספרים כאלו עם משמעות או איזשהו סופר מיוחד שייזכר לדורות. 

כשחזרתי הביתה והנחתי את הדברים בסלון נשמע צלצול מתוך התיק שלי פשפשתי במהירות ושלפתי את מכשיר הפלאפון בעוד על הצג מתנוסס שמה של ענבל. 

"הלו", נשמע קולה בטון נמוך. 

"מה הענייניים?", שאלתי בעודי נגשת למטבח להכין לי כוס תה אדמדם בטעם פירות יער. 

"בסדר, מתי נפגשים?" 

"תהיו כאן בשמונה, אנחנו צריכות להגיע עד תשע לשם"

"טוב אני מקווה שלוריין תתעורר בקרוב כי היא הלכה לישון"

"לישון אהה... החיים שלה יפים", חייכתי. 

"היא לא הרגישה כל כך טוב", לחשה באנחה.

"מה יש לה?", הגבתי בדאגה. 

"כאב ראש, כואב לה קצת הגוף, יכול להיות שהיא התקררה"

"אוקיי... תגידי לה שתתקשר אליי כשתעורר", ביקשתי. 

"נראה אתכן כבר שנגיע", אמרה. 

"אבל היא לא מרגישה טוב, איך תבואו?" 

"היא תיקח כדור או משהו"

"טוב, איך שהיא מרגישה", חתמתי, "בכול אופן אם יהיה איזשהו שינוי תודיעו לי" 

"בסדר, אין בעיה" 


סגרתי את השיחה וניגשתי להתכונן. 

בשמונה וחצי לערך צלצלה לוריין באינטרקום ואמרה שהן מחכות למטה, יעל סידרה את השיער בפעם האחרונה, מתחה מעט את הסוודר הסגלגל שלה ונתנה לי את האות שאפשר לצאת. 

הן עמדו מחובקות בכניסה לבניין מתחממות אחת בשנייה, למרות שהיה מעט חשוך הבחנתי באור החלש של הכניסה שפניה של לוריין מעט חיוורות, על ראשה היה כובע צמר שחור והיא הייתה עטופה במעיל עבה. 

הבטתי עליה מעט מודאגת. "למה באת אם את חולה?", שאלתי וליטפתי את לחייה הקרה.

"לא נעים לי להבריז, נו", ענתה בחצי חיוך תוך כדי שהיא משתעלת מעט. 

"נהיה שם חצי שעה ונזוז", אמרה ענבל בעודה חובקת את לוריין אליה. 

כולן נדחסו לאוטו שלי ויצאנו לכיוון ביתה של אלינור.

כשהגענו, רוב החברים והאורחים כבר נכחו, בעלה איתמר נראה נרגש ולחוץ ונתן לכולנו הוראות מה לעשות ומתי, היה כיבוד רב על השולחן וכולם היו מחויכים מלאי צפייה לבואה של אלינור. 

התיישבנו ארבעתנו בשתי כורסאות, דניאלה חברתה של אלינור שעשתה איתנו את הקורס בזמנו הצטרפה ונדחקה ביני לבין יעל. 

"מה קורה מתוקה?", שאלה מחויכת. 

"הכול מצוין מה איתך?", שאלתי. 

"אני עובדת במסעדה איטלקית בהרצליה, פותחים לי את האימ אימא עם כל העבודה, אבל בסך הכול אני נהנית. קיבלתי כמה פידבקים מכמה לקוחות כבדים שאפילו הזמינו אותי לבשל להם באופן פרטי בבית"

"מה את אומרת... יפה", אמרתי ובהיתי בלוריין שישבה ממול וניסתה להשתלט על השיעול שתקף אותה.

"שמעתי שהמשכת ללימודי קונדיטוריה", המשיכה. 

"כן, זה קורס סוף הדרך, חבל שלא המשכת גם", הוספתי.


"ששש... היא עכשיו עולה", נשמעו לחישותיהם של איתמר וחופית אחותה של אלינור. 

כולם דממו לרגע, אפשר היה לשמוע רק את קול שיעולה של לוריין, ניגשתי במהירות לשולחן ומזגתי לה כוס מים מאחד הבקבוקים. 

"תשתי", פקדתי. 

היא לקחה לגימות קטנות והתנשמה מעט בכבדות. 

הדלת נפתחה, 

"היום יום הולדת, היום יום הולדת...", נשמע קול שירה רמה לאלינור שעמדה המומה בפתח הכניסה ומיאנה להאמין למה שרואות עיניה. 

היא חיבקה את איתמר ואת כל הסובבים אותה, חיוכה היה מלא באושר ונראתה מרוגשת מכל תשומת הלב העצומה, ניגשתי אליה לאחר שכבר עברה את כולם וחיבקתי אותה. 

"וואו, אני לא מאמינה שאתן פה", אמרה וניגשה לנשק את כולן, "אני בהלם" 

בעוד כולם שקעו בסיפוריה של אלינור על איך שכביכול תכננו לה את הפתעה מאחוריי הגב, קמה לוריין ממקומה וניגשה לעבר המרפסת, היא פתחה את חלון הזכוכית הגדול ויצאה. בלי לחשוב יותר מידי יצאתי אחריה. 

"לורי מה קורה?", חיבקתי את כתפה. 

"אני לא מרגישה טוב", ענתה בקושי, "קשה לי לנשום, כאילו מישהו הכניס לי לסמפונות דבק מגע"

השיעול שלה הלך וגבר, היא הוציאה נייר טואלט מכיס מעילה והשתעלה ללא הרף.

"אני לוקחת אותך לרופא", אמרתי, "בואי אנחנו יוצאים" 

"לא! חכי זו סתם התקררות, אני צריכה לנוח זה הכול"

שמתי את ידי על מצחה, "מוזר, אין לך חום בכלל" 

דלת הזכוכית נפתחה וראשה של ענבל הציץ מהפתח. 

"מה קורה, הכול בסדר?", הביטה בדאגה.

"היא חולה, זה מה שקורה", עקצתי, הריי כבת זוג שלה היא אמורה לדאוג לה ולא לטרטר אותה במזג האוויר הזה. 

שיעולה הלך וגבר, נראה שגופה רק נחלש מרגע לרגע, פיסת הנייר נשמטה מידיה עקב הרעידות שתקפו אותה. ענבל יצאה החוצה ותמכה בלוריין עד שהכניסה אותה פנימה. 

התכופפתי להרים את הנייר שהרוח שיחקה בו העיפה אותו לפינת המרפסת, כשהרמתי אותו חשתי את ליבי מפרפר, הוא היה מוכתם בדם, משהו הסריח לי לא טוב, נכנסתי פנימה ואחזתי את לוריין בזרועה, "בואי איתי רגע לשירותים", לחשתי. 

"אנחנו הולכות כבר מישל, די נו אין לך מה לשכנע אותי", ניסתה להניע אותי מלנדנד לה.

"רק דקה", ביקשתי. 

ענבל הביטה בעיניה הכחולות עליי, מנסה להבין מה אני רוצה מלוריין. "אני חייבת אותה לכמה שניות", הסברתי. 

משכתי אותה בידי ונכנסנו לשירותים 

"מה מישל?", הביטה עלי בעייפות כאילו ביקשה שאניח לה. 

"את ראית את זה?", הוצאתי את הנייר המוכתם מהכיס שלי והצגתי אותה בפניה. 

היא הביטה עלי מנסה להבין מה אני רוצה. 

"מה זה?"

"מה 'מה זה', את לא קולטת?", הבטתי עליה בחוסר אונים. 

"את יורקת דם!"

"אין מצב שזה ממני", השתעלה שוב. 

"מתי הלכת להיבדק בדיוק בפעם האחרונה"

"מישל תרדי ממני", הגיבה בחוסר סבלנות. 

משכתי חתיכה נוספת של נייר מהגליל שניצב ליד האסלה והושטתי לה. הפעם לאחר שניגבה את הלחות מהשיעול היא הביטה על הנייר שהיה מנוקד בכתמים אדומים. 

כרופאה היא כבר הבינה את הסימפטומים. "קחי אותי מכאן", לחשה בקור רוח. 

"לאן את רוצה?", שאלתי ודמעות כבר הציפו את עיניי. 

"לתל השומר"
