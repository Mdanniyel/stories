---
id: 15647
title: "החיבור הזה"
author: "שפנפנה"
author_id: 1592
date: "2009-09-30"
category: "שירת נשים"
tags: ['שירת נשים']
prev_chapter_id: None
next_chapter_id: None
original_url: "http://gogay.co.il/story.php?id=15647"
---

# החיבור הזה

אור ראשון מפציע

את נחה לידי

הלב שלי מציע

להורות לכף-ידי



לנוע לעבר בלוריתך

ולחלוף בה כמו הטל

לחלוק כבוד לשנתך

הפורטת רסיטל.



ספוג הוא ריח הזיעה

שלך מאמש בעורי

ממאמץ ומתנועה

ומאלף מזמורים.



אחת הופכת שתיים, שתיים לשלם

מהחיבור הזה כבר אי אפשר להתעלם,

את המחיר הזה שווה לשלם.



גם אם את עוד ישנה

והעיניים עצומות

אני רוצה להיות הראשונה

אשר תראינה עינייך החומות.



ממוללות אצבעותיי קשרים

בשיערך הרך, הפלומתי

וודאי ישנם דברים

אשר תרצי עוד לעבור איתי.



אחת הופכת שתיים, שתיים לשלם

מהחיבור הזה כבר אי אפשר להתעלם

זהו המחיר אותו אני רוצה לשלם.
