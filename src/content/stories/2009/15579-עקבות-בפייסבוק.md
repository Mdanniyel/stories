---
id: 15579
title: "עקבות בפייסבוק"
author: "רון בלו"
author_id: 1562
date: "2009-07-15"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15579"
---

# עקבות בפייסבוק

ידידה התקשרה

וסיפרה שמצאה אותך בפייסבוק

אז הייתי צריך לראות זאת בעצמי - ונרשמתי

מסתבר שאתה חי וקיים

משגשג ופורח

אפילו תמונה עדכנית

שלך בתוך משהו שניראה כמו צוללת

הפרטים שלך חסויים

רק לחברים מאושרים

אותי בוודאי לא תאשר

אז אין טעם לשלוח לך הודעה או בקשה

אין טעם ליצור מגע



יימח שמה של פייסבוק

הנה חזרת עלית מהמתים

כדי להטריד את שלוותי

להציק בסקרנות מייגעת

כבר כמעט שבע שנים

מאז אותו דצמבר ארור

שבו שלחת אותי לעזאזל

כבר השלמתי עם חסרונך

כבר הספדתי את הזיכרונות

כבר התגברתי על הגעגועים

והנה שוב אתה מופיע

למה לא מתת? למה לא נעלמת ללא עקבות?

מדוע חזרת כדי להדגיש את

עקבות האהבה אשר מתה בשלג

גווייתה הנרקבת באביב מפיצה את ניחוחות השנאה



אתה כבר לא אותו אדם אשר אהבתי

עם זאת עליי לחיות הלאה

ולדעת כי לא נעלמת לך אלא הפכת לאחר

למישהו אותו אינני יכול לאהוב יותר.
