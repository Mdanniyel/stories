---
id: 11216
title: "אדון שוקו - פרק ז'"
author: "יובל אור"
author_id: 1075
date: "2009-05-27"
category: "אהבת גברים"
tags: ['אהבה', 'סיפורי אהבה', 'אהבת גברים']
prev_chapter_id: 11211
next_chapter_id: 11229
original_url: "http://gogay.co.il/story.php?id=11216"
---

# אדון שוקו - פרק ז'

**עמית**סוף השבוע המופלא הזה עם דימה הוא הפעם האחרונה שאנחנו נמצאים לבד. מיד כשאנחנו חוזרים לבסיס הוא עוזב להדריך את העולים החדשים, וכמה שבועות אחר כך שי עוזב. אני נשאר הרס"פ של הרובאית ואין לי יותר זמן לעצמי. 
במסיבת הפרידה של שי אני משתכר כהוגן ולמחרת מתעורר במיטה עם סיוון. היא חמודה מאוד ולא נעים לי לפגוע בה, אבל כשהיא מתחילה להתנהג כאילו אני חבר שלה אני מספר לה את האמת. 
היא מתרתחת כהוגן ומתפתחת סצנה לא נעימה. סיוון צועקת שהיא תספר לכולם ומתנהגת כאילו שזה שאני הומו מעליב אותה. 
אני מתנצל שלא סיפרתי לה קודם, וזה מרגיז אותה עוד יותר. 
אחרי שהיא מסתלקת שי נכנס לחדר שלי, יש לו חדר צמוד לשלי במגורי החיילים בקיבוץ, והוא ישן שם עם ליאת כשהיא חוזרת מהצבא. 
"עד ארוחת הצהרים כולם ידעו." הוא אומר לי בעצב. "היא קשקשנית איומה וטיפשה. איך נתקעת איתה?"
"הייתי שיכור," אני אומר ומתחיל לארוז את הדברים שלי. הם מעטים עד להפתיע. 
"אתה מסתלק?" הוא שואל בדאגה, "תגור ברובאית? תהיה כמו חייל בודד?"
"למה כמו?" אני מסנן, "אני באמת בודד. הומו בודד ופחדן." 
שי מחבק אותי. "לא נכון." הוא אומר, "אתה לא פחדן. תשמע, הם טועים, אל תשים לב למה שהם אומרים. אל תעזוב." 
"אני לא יכול להישאר כאן יותר," אני מנסה להסביר לו, "אתה יודע איך הם." 
שי לא מנסה יותר להתווכח, הוא יודע איך הם. בקיבוץ הומו זה קללה. כל אחד מנסה לזיין כמה שיותר בחורות, כמה שיותר מוקדם. 
השאיפה העיקרית של כל ילד היא להיות גבר! זאת אומרת להוציא רשיון לטרקטור עוד לפני גיל שש עשרה, להיות ספורטאי, וללכת לשרת ביחידה הכי קרבית שיש. 
בקיבוץ לא מדברים על רגשות, או פחדים, או אהבות, משאירים את זה לנקבות, ומי שבכל זאת מנסה הוא הומו אוכל בתחת וזוכה לקיתונות בוז ולעג. 
אולי יש מקומות ששם זה אחרת, לא יודע איפה, אולי בתל אביב? בטח בסאן פרנסיסקו. גם בצבא כולם מתנהגים ככה וחושבים בצורה כזו. 
הוא נותן לי כמה מאות שקלים שחסך, ומסיע אותי לכביש הראשי. אנחנו נפרדים בחיבוק, ומאז אני לא חוזר יותר לקיבוץ.

אחרי חודש בלי יציאות, קצת אחרי החגים, מזג האוויר נעשה סתווי ולי נמאס מהבסיס. אני מרגיש שאני חייב לצאת ולנשום קצת אויר לא צבאי. 
אני נוסע לתל אביב ומחליט לקחת צ'אנס ולבקר את מיקי בדירה שלו. אני מגיע ביום שישי בערב ומגלה מסיבה. רעש, מוזיקה, גברים רוקדים עם גברים, ונשים עם נשים. המון אלכוהול, בגדים צבעונים, צחוקים ובדיחות בכל מיני שפות  ממש חוץ לארץ בתל אביב. במדים המשעממים שלי אני מרגיש אפרורי ולא שייך. 
מיקי קולט אותי שנייה לפני שאני מנסה להתחמק משם, מושך אותי פנימה ומדביק לי נשיקה ענקית על הפה. מאז אני לא חייל בודד יותר, יש לי משפחה.
רק למחרת בצהרים הוא נותן לי את המכתב שאדי השאיר למעני עוד בקיץ. אני יושב ליד החלון, שותה תה צמחים שמיקי הכין לי, ונהנה מהנוף החורפי הנשקף אלי - כביש אספלט שחור נוצץ וגשם דקיק ורך ששוטף את תל אביב, מעניק לה מראה אירופי אפור ומלנכולי.
המכתב נמצא בתוך מעטפה צבאית חומה ושמי רשום עליה בכתב ידו החזק והתקיף של אדי. הגעגועים אליו חזקים כל כך עד שליבי כואב. 
"מה קרה לך?" שואל מיקי בדאגה 
"כואב לי כאן." אני מניח יד על החזה. "איך הוא נראה כשנתן לך את המכתב?"
מיקי מחייך, "קצת עצוב, אולי קצת המום, אתה עדיין אוהב אותו?"
איזה שאלה טיפשית, איך אני יכול לא לאהוב את אדי? 
מיקי קורא את מחשבותיי ומחבק אותי בעדינות. "כל אחד סובל לפחות פעם בחיים מלב שבור," הוא מגלה לי. "חושבים שזה ימשך לתמיד, ובאמת, הכאב לא נעלם אף פעם, אבל נעשה קל יותר עם הזמן, כמו בשיר של הזמר הזה  פחות אבל כואב." 
אני נצמד אליו ושואף את ריחו הנקי, ריח של סבון ואפטר שייב עדין. 
מיקי מדבר במבטא אמריקאי נחמד, יש לו תלתלים בלונדינים של מלאך ועיני תכלת. הוא דק גזרה וגבוה, וכשהוא מחייך יש לו גומות חן. בלילה ישנתי במיטה שלו, אבל הוא לא ניסה לעשות כלום, רק ליטף אותי כאילו שאני ילד קטן. 
עלה פתאום בדעתי שמאז שאדי עזב אותי אני נמשך פיזית רק לגברים שנראים בדיוק ההפך ממנו - בהירים טובי מזג וחייכנים. 
זה לא עוזר, הלב עדיין כואב לי.
"למה לא זיינת אותי?" אני שואל אותו בתוקפנות ושוב מסמיק כמו תינוק ומתעצבן על עצמי, "כוסססס אמק!" אני מקלל בשקט ומיקי צוחק ומלטף אותי. 
"יש זמן, קודם תקרא ואחר כך ננקה את הבלגן." הסלון נורא מבולגן ומטונף. מיקי די שלומפר כשזה נוגע להפעלת שואב אבק ושטיפה. 
"קודם ננקה." אני מחליט ותופס פיקוד על משימת ניקוי הדירה שלו. 
מיקי מנסה לעזור לי ורק מפריע, אני שולח אותו לשטוף כלים ומארגן כמיטב יכולתי את הדירה ההפוכה והמלוכלכת שלו. 
אחר כך אנחנו אוכלים משהו, ולבסוף אין לי ברירה, הגשם נפסק, השמש זורחת, מיקי עסוק עם כמה ידידים שבאו לביקור, ואני נסגר בחדר השינה שלו, נשכב על מזרון רך מידי, כמו שאוהבים כנראה באמריקה, ומתחיל לקרוא. 

*עמית היקר אני מקווה שבאיזה שלב בחיים תגיע לבקר את מיקי ותקבל את המכתב שלי. אתה בטח נורא כועס עלי שהסתלקתי לך ככה, אני מתנצל, הייתי חייב. בדרך לארץ, כשחצינו ברגל את המדבר, אבא שלי סחב אותי על הגב ונתן לי לאכול את האוכל שלו ולשתות את המים שלו. הוא כמעט מת כדי להציל אותי. הוא היה אדם טוב, בעל טוב לאימא שלי, בן אדם תמים ודתי מאוד. המוות של אימא שבר אותו לגמרי, רק אני נשארתי לנחם אותו אחרי שהתאלמן. הוא סמך עלי ואני אכזבתי אותו. בשבילו, לראות אותי מחבק ומנשק גבר אחר היה כל כך נורא, כל כך זוועתי, עד שהוא איבד את רצון החיים.הוא היה כל כך גאה בי שנעשיתי חייל במדינת ישראל, וחלם על הרגע שאתחתן ואביא לו נכדים. ידעתי שאני מעדיף גברים מגיל צעיר מאוד, אגב, הגבר הראשון שאהבתי היה דימה שלנו. כשהוא העדיף את תמר ולא רצה אותי יותר . הייתי רק ילד כמובן, אבל זה כאב כל כך  אני כל כך מצטער שאני צריך להכאיב לך בצורה כזו. אני יודע שלהרגיש שהאדם שאתה אוהב יותר מכל בוגד בך, זה כאב נורא. לפי התכנון שלי אתה ודימה תהיו יחד כשתגלו שנעלמנו לכם. אני מקווה שתנחמו זה את זה. תמר בטח לא תתאפק ותתקשר אחרי כמה ימים לדימה. היא אוהבת אותו, איך אפשר לא, הוא כזה , הוא פשוט דימה כזה, בן אדם זהב. חבל שהוא החליט לא להיות הומו. תדע לך שחוץ מהמקרים הקיצוניים לרוב הגברים יש אפשרות לבחור. אני יכול לחיות לא רע עם אישה, להיות אבא לילדים, אולי אפילו להיות מאושר. כמובן שתמיד ארצה לעשות סקס עם גברים, אבל אוכל להסתדר גם בלי. זו הייתה התכנית שלי לאחרי השחרור - לשלוח אותך לגלות את העולם הגדול והמרגש שבחוץ ולהפוך לאדם מיושב, סטרייט כשר למהדרין. כמובן שלא תכננתי להתאהב בך, זה די קלקל לי את התכניות, אבל עכשיו כשאבא שלי מת אני חייב לעשות תיקון ולכפר על אשמתי. אני מתכונן להישאר עם האחים שלי, לאפשר לתמר ולדימה חיים נורמאלים, ולמחוק את כל העסק של המין מהחיים שלי. מעכשיו אני אלמד, אעבוד, אקדיש את עצמי למשפחה שלי, ואחיה בלי סקס. אני רואה אותך מחייך, הרי אתה מכיר אותי, אני אוהב לזיין, זה לא סוד. אני אוהב אותך בכל ליבי, גם את זה בטח כבר הבנת. כמובן, זה לא יהיה קל, אבל כל פעם שיהיה לי קשה אלך לקבר של אבא כדי להתחזק. אני יודע שאתה לא מבין, חושב שאולי ירדתי מהפסים. איבדתי תוך פחות משנתיים את אבא ואת אימא ולכן אני קצת מעורער בנפשי, אולי זה נכון, אבל אני מרגיש שגרמתי למותו של אבא בהתנהגות שלי ואני מתכוון לכפר על זה בימי קדם אדם שרצה לכפר על פשע שעשה היה מקריב דבר יקר. למשל, יפתח הקריב את ביתו. אני מקריב את האהבה שלי. זה הדבר הכי יקר שיש לי. נכון, זה לא צודק שאני מקריב גם אותך, אבל אם לא היית מתעקש להתמרח עלי בדיוק כשאבא יצא הוא מעולם לא היה יודע ולא היה מתאבד.אני מצטער שנפרדנו בצורה כל כך טראומתית בשבילך, אבל תכננו להיפרד בכל מקרה אחרי השחרור שלי. אז בבקשה, אל תיילל, כמו שאמרתי, יש המוני גברים בעולם ואתה בחור מאוד יפה. אני מאחל לך חיים נפלאים וכל טוב. אדיסו *
קראתי את המכתב המדהים של אדי שלוש פעמים. בהתחלה כעסתי נורא, אחר כך בכיתי, ואחר כך הלכתי ושתיתי את כל האלכוהול שמצאתי אצל מיקי. זה לא עזר, וגם החשיש שעישנתי לא עזר. 
מיקי קרא את המכתב ונאנח. "הוא בחור מאוד מיוחד החבר שלך. ברור שיש ביניכם הבדלי מנטאליות גדולים ואולי זה רק לטובה ש מה אתה צוחק? מה כבר אמרתי? למה זה מצחיק? הוא אתיופי ואתה קיבוצניק, בטח שיש הבדלי מנטאליות "

את החודשים עד השחרור העברתי כרס"פ של הרובאית. בחודש האחרון קבלתי צ'ופר והייתי מ"כ בבסיס טירונים של גולני. 
כל רגע פנוי הייתי בורח לדירה של מיקי ושם עשיתי כל מה שרציתי, בעיקר זיינתי, שתיתי ועישנתי, לא בהכרח בסדר הזה.
כשפגשתי את דימה שוב כבר היה לי ביד כרטיס טיסה לניו יורק. נפגשנו במקרה ליד תיאטרון הבימה בתל אביב. הוא היה עם תמר וכל פעם שהסתכלתי עליה חשבתי על אדי. 
דימה היה מאושר לראות אותי וחיבק אותי בשמחה תמימה כאילו אף פעם לא עשינו מעשים שלא יעשו במיטה שלו. 
היא גילתה הבנה והלכה לקנות משהו, מניחה לנו לדבר בשקט. ישבנו על ספסל מתחת לפיקוס ענק שהשיר עלינו פירות קטנים עגולים ומלכלכים ודברנו על העתיד. 
דימה הקשיב בלי פתיעה לתקציר המכתב של אדי. "כן, כבר שמעתי את כל התיאוריה הזו." רטן בזעף, "הדביל הזה נעשה פתאום קדוש. אני גר איתו ועם תמר, היא מתגייסת בעוד שבוע. שכרנו בית ליד סמינר אורנים ברח' קק"ל בטבעון." 
הוא רשם את הכתובת ואת הטלפון על פיסת ניר ונתן לי אותה. דחפתי את הפתק לכיס חולצתי. 
"אין טעם שאבוא דימה, אני טס לניו יורק בשבוע הבא. הוא לא רוצה לראות אותי ואני כבר לא אותו ילד שהייתי." סיפרתי לו קצת על מיקי והמסיבה הלא נגמרת שהתנהלה אצלו בסופי שבוע. 
"אתה מאושר דימה?" חקרתי, מביט בפניו הגדולים והטובים. הוא נראה טוב, שערו התארך מעט וזה הלם אותו. 
"אני מאוד מאושר עם תמר," אמר בחיוך, "נכון שהיא נהדרת? אני לא מאמין שיש לי בחורה כל כך יפה."
"היא באמת יפה מאוד וסקסית." הסכמתי. 
תמר הייתה גבוהה ודקה, רגלים ארוכות וחטובות ופנים עגולות יפיפיות. לצידו של דימה, בהיר העור והשיער, זהר עור השוקולד שלה בברק עשיר ומפתה. 
הם היו זוג אקזוטי ומושך, וכל מי שהביט בהם ראה שהם מאוהבים מעל הראש. כל מה שאני ראיתי כשהבטתי בה היה את אדי אחיה. 
שניהם נעו באותה צורה קלילה מלאת חן בטוח ולא מודע לעצמו, היו להם אותן עיניים שקדיות זוהרות, מתלכסנות קלות מעל עצמות לחיים גבוהות, ובדיוק אותו פה מלא, חושני. 
לשים באדישות את הפתק עם הכתובת של אדי בכיסי היה אחד הדברים הקשים ביותר שעשיתי מעודי. כל כך רציתי לרוץ אליו ולהתחנן שייקח אותי חזרה ובמקום זה 
דימה הניח יד על כתפי וניער אותי מעט. "תתקשר אליו," הפציר, "הוא אומלל." 
משכתי בכתפי בעקשנות ותקעתי את מבטי בנעלי, "לא רוצה." 
דימה נאנח. "אתה עוד אומר את השם שלו כשאתה גומר." שאל בחיוך. 
"לפעמים, תלוי עד כמה הזיון היה טוב."
דימה שב ונאנח. "כל כך כעסתי על השטות הזו שלו עד שסיפרתי לו על הזיונים שלנו." הרמתי אליו מבט מופתע, הנחתי שסוף השבוע ההוא יישאר הסוד שלי ושל דימה. 
דימה הסמיק והשפיל את עיניו, "מצטער עמית, אבל הוא התחיל לדבר כמו איזה קדוש מטומטם על כפרה והקרבת קורבנות, וזה נורא עצבן אותי אז  עשיתי טעות אני מצטער."
"הוא כעס? היה לו אכפת? אתה חושב שהוא מתגעגע אלי?" חקרתי בלהיטות.
דימה משך בכתפיו. "קשה לדעת אצלו, אולי בכל זאת תתקשר? אני לא יכול לסבול את החיים שהוא חי. אם לפחות הוא היה עם איזה בחורה, אבל הוא מתנהג כמו נזיר והוא רק בן עשרים ושלוש " 
תמר הופיעה וקולו של דימה גווע בטרם השלים את המשפט. תהיתי מה היא תגיד אם ייוודע לה עלי ועל החבר שלה. קשה לדעת אצל נשים. אני בטח שלא אספר לה.
"אני לא יכול להיפגש איתו דימה. אני מרגיש כל כך אשם, לדעתו אבא שלו התאבד בגללי."
תמר התיישבה לצידי והניחה יד על ברכי. "אדי טועה. אבא לא התאבד, זו הייתה תאונה איומה, אבל הוא מרגיש אשם ושום דבר ממה שאני אומרת לא עוזר. הוא צריך ללכת לפסיכולוג ואתה צריך לברוח ממנו שלא תלכד בתוך השיגעון שלו, אם באמת נועדתם להיות יחד אז תפגשו כשתחזור לארץ." 
היא חייכה אלי את חיוכו היפה והזוהר של אדי. "אם נעבור דירה אני אשאיר לך הודעה אצל בבושקה. תיסע, תבלה, תעשה חיים, אנחנו נשמור על אדי עד שתחזור." 
לפני שנפרדנו נישקתי אותה, היא הייתה רכה וגמישה בזרועותיי, נהניתי להצמיד אותה אלי. 
הריח שלה היה מתוק ונשי, שונה לגמרי מהריח החריף והמריר של אדי. היא באמת הייתה בחורה נהדרת, לדימה היה מזל שהיא רצתה אותו. 
לחצתי את ידו של דימה ותמר נזפה בנו. "תתחבקו, תתנשקו, מי יודע מתי נפגש שוב!" 
דימה צחק ומשך אותי אליו בחיבוק רוסי חם ואמיץ ונישק את לחיי. 
כמה ימים אחר כך נחתי בניו יורק ובמשך שנתיים עשיתי כמיטב יכולתי לשכוח את מדינת ישראל על כל הצרות והבעיות שלה.
