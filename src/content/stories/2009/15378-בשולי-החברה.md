---
id: 15378
title: "בשולי החברה"
author: "שפנפנה"
author_id: 1592
date: "2009-03-11"
category: "שירת נשים"
tags: ['שירת נשים']
prev_chapter_id: None
next_chapter_id: None
original_url: "http://gogay.co.il/story.php?id=15378"
---

# בשולי החברה

כשאתם יושבים בבית החם והנוח

וגשם מבול בחוץ יורד,

תנסו בבקשה לא לשכוח

שיש שם בחוץ עולם שבקושי שורד.



עולם של זונות משני המינים

שזרוקים בסמטאות אפלות,

שמוכרים את גופם לאלה שקונים

בגסויות ובשאר קללות.



חצי עירומים בקור החורפי

בעבור כמה עשרות שקלים,

וזה לא משפר את מצבם הכספי

רק אמור לספק את הסרסור האלים.



ואולי, אם עוד נשאר להם קצת בכיסם

אם לא נרדמו בעילפון ברחוב,

את כל הכסף יוציאו בעבור מנת הסם

כי אוכל אפשר גם 'לסחוב'.



בשביל האנשים האלה

העולם הצטמצם למחר,

ואם יצליחו להגיע אליו-זה פלא

או סתם "יום מוצלח במסחר".



אין להם בית ללכת אליו

ואף אחד לא מחכה להם בסופו של יום,

וארוחה חמה לא מצפה להם בשום שלב

רק חיטוט באשפה במצב של רעב איום.



הגוף כולו דקור ממחטים ותשוש

הכבוד העצמי כבר אבד ברחובות,

החיים הולכים וקרבים לייאוש

והמוות הוא מבשר הטובות.



זה לא תורשתי ולא עובר דרך הגן

זה לא שמור רק לאיזו אליטה!

אין נגד זה חסינות או מגן

או מבצע של "הימרת-זכית!".



זה יכול לקרות לכל אחד מאיתנו

בכל שלב ושלב בחיים,

לא משנה כמה נתנו וכמה תרמנו

בגלוי או בתנאים חסויים.



לכל אחד ואחת מאותם בני אדם

שאבדו את צלם האנוש,

הייתה משפחה בשלב יותר מוקדם

ואולי גם מטרות או יעדים לכבוש.



עד שבא הגורל ודחף אותם הצידה

אל שולי החברה האנושית,

ומלמטה היטב נראית הפירמידה

והיא כל כך חיה וממשית.



חיה וממשית עד שאין יותר כוח

לנסות ולשבור חזרה,

ויותר קל לשקוע למטה ולשכוח

איך נראו להם קודם פני החברה.



לא מדובר במקום שאליו מגיעים בשיט

או בארץ רחוקה מעבר לים,

לא! זה אצלנו על סף המדרגות אל הבית

וזה חי ונושם וקיים.



אז,

כשאתם יושבים בבית החם והנוח

וגשם מבול בחוץ יורד,

תנסו בבקשה לא לשכוח

שיש בחוץ עולם שבקושי שורד.



יש המון מה לעשות

אבל לכל הפחות-

לעולם-לעולם לא לשפוט.
