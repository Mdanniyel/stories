---
id: 15348
title: "מעשה המשוררת"
author: "שפנפנה"
author_id: 1592
date: "2009-03-01"
category: "שירת נשים"
tags: ['שירת נשים']
prev_chapter_id: None
next_chapter_id: None
original_url: "http://gogay.co.il/story.php?id=15348"
---

# מעשה המשוררת

את אוהבת מילים כתובות

אוהבת משחקי משמעויות

אוהבת אותן זו בזו מצטלבות

אוהבת אותן נסתרות וגלויות.



את אוהבת לנתח אותי לנתחים

נוברת בתוכי וידייך מגואלות בדם

יצריי מונחים פלחים-פלחים

פרושים בפני כל בני האדם.



אני החולה ואת הרופאה המנתחת

והמילים הן הסכין והאזמל,

את חותכת בי פס ואת גופי פותחת

והסכין אינו חס, לא חומל,

עיניי עצומות אך צופות במלאכה

ועדות לניתוק המילים מהקשרן,

לו הייתי ערה אז הייתי מוחה

על הדרך שבה המילים מורחקות ממקורן.



את מציגה אותי כך

ומציגה אותי אחרת

פעם באופן מפוכח

ופעם בצורה עיוורת.



והשירים, ברגע לידתם הם בעלי זכויות

הם יודעים לעמוד עליהן על המשמרת,

ואפילו אם הם מציגים אנשים עם נכויות

אין לגעת בהם-אף לא בקצה הזרת!

כך יוצרת את יצירות ההולכות ונפוצות

ואני מופצת לכל בר-דעת, פעורה,

המילים בכל שירייך חלוצות

ואין להשיבן למקורן בחזרה.



את אוהבת מילים

ואוהבת אותי בה בעת

ניתנו בידייך כלים

ואת חורצת אותי בעט.
