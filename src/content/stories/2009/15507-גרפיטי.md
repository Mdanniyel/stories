---
id: 15507
title: "גרפיטי"
author: "שפנפנה"
author_id: 1592
date: "2009-05-24"
category: "שירת נשים"
tags: ['שירת נשים']
prev_chapter_id: None
next_chapter_id: None
original_url: "http://gogay.co.il/story.php?id=15507"
---

# גרפיטי

ג ר פ י ט י \ שפנפנה 



על כותלי הסמטאות 

באותיות עגלגלות וגדולות

כבר מרחוק אי-אפשר לטעות

בטקסט שהן מכילות



אני באה מרחוק וקרבה עד נגיעה כמעט

באה מרחוק וחפצה להניח את ראשי

אבל ככל שאני קרבה אליהם כך לאט

המלל זועק את עצמו לאורך הנתיב הראשי



מרוח

ברוח

באותיות שנחקקו בדם,

מרוח

ברוח

מעשה יד אדם.



אני רוצה להיות רק איתך כל הזמן

לא להיפרד אפילו לרגע קצר

כל נמש אצלך הוא יצירת אמן

הכול מתחיל אצלך ואצלך נעצר.



אני מזהה את כתב ידך המרוח לכל אורך הקירות

מזהה את הטון הנזעק מעומקי לבבך השבור

ויודעת שפנייך אינן לשאלות ולחקירות

ויודעת שמבחינתך העבר-עבר והוא אי שם קבור.



מרוח

ברוח

באותיות שנחקקו בדם,

מרוח

ברוח

מעשה יד אדם.



אני ואת כותבות גרפיטי על כותלי הלב

מורחות בלי חשבון אותיות מאותיות שונות

את ואני כותבות שם את כל מה שכואב

אני ואת בגרפיטי אישי מוחצנות.



כותבת לך: טוב. אני לרשותך ושלך. אנא, קחיני!

את עונה: גם אני אהיה רק שלך forever and ever .

אנא קחיני, אני ניצבת לבד בסמטה, אל נא תמתיני!

מבחינתי זה מכאן עד בכלל, מעתה עד הקבר.



מרוח

ברוח

באותיות שנחקקו בדמנו,

מרוח

ברוח

מעשה שעשינו בעצמנו ולעצמנו.
