---
id: 17461
title: "אחד מאותם לילות - פרק א'"
author: "שקוף"
author_id: 1717
date: "2013-12-23"
category: "אהבת גברים"
tags: ['מיניות וזוגיות']
prev_chapter_id: None
next_chapter_id: 17474
original_url: "http://gogay.co.il/story.php?id=17461"
---

# אחד מאותם לילות - פרק א'

כבר בסוף השבוע התחלתי להרגיש לא טוב ובלילה שבין שבת לראשון התעוררתי, מזיע כולי, ונכנסתי לפאניקה. מצאתי אצלי את כל הסימנים לכך שהתרופות כבר לא עובדות - פצע בפה, הזעות לילה, חולשה ועייפות.
בבוקר הלכתי לבדיקות דם ואחר כך התקשרתי לפינצ'י, כאילו לברר מה שלומו, אבל בעצם סתם לקטר ולהתבכיין קצת.
מוזר שפעם הוא עצבן אותי בטירוף, כשרק נפגשנו לא יכולתי לסבול אותו אבל עם הזמן הפכנו לחברים טובים. ההתקרבות ההדרגתית ביני לבינו התחילה מניסיון ההתאבדות הכושל שלו והמשיכה בתקופה הקשה שהייתה לו אחרי שהוא נפרד מהחבר הנשוי שלו.
לאט לאט התקרבנו, התיידדנו וגיליתי שאני מאוד מחבב אותו, נהנה מחוש ההומור העוקצני שלו, מתפעל מהאומץ שלו, ומוטרד הרבה פחות מהאוחצ'יות שלו.
כשאנחנו בציבור אני מכניס לו כאפות קטנות כדי לרסן אותו אם נדמה לי שהוא מגזים בהתנהגות נשית, ואני די בטוח שפה ושם הוא מעצבן אותי בכוונה כי זה מצחיק אותו.
כשאנחנו לבד לא אכפת לי, שיעשה מה שהוא רוצה, ודווקא אז הוא לא מתנהג בצורה מוחצנת במיוחד, או שאולי אני התרגלתי?
פינצ'י מבוגר ממני בכמה שנים, אדם מרתק מאוד שעבר הרבה בחיים. נפל והתרסק כמה פעמים ותמיד קם מחדש.
הוא קטן קומה ועגלגל, תמיד בדיאטה ותמיד נשבר ואוכל בסוף. הוא אומר שאוכל הוא הנחמה וההגנה נגד מה שהמשפחה שלו עשתה לו, אבל על אימא וסבתא שגידלו אותו הוא מספר מעט מאוד. לא הכל אני יודע עליו - כמו בצל הוא מתקלף שכבה אחרי שכבה וכל כמה ימים אני מגלה עליו עוד משהו.
"מה שלומך יפיוף?" הוא שואל בעליצות, ואני כבר מרגיש טוב יותר.
"יש לי פצע בפה." אני מגלה לו, "ואני משתעל כבר כמה לילות, ואתמול קמתי נורא מזיע."
לפינצ'י לא צריך להסביר, הוא יודע מיד למה אני מספר לו את זה ומה אני מרגיש.
"אתה פוחד?" הוא שואל, "איפה נרי? אתה רוצה שאני אבוא להיות אתך בלילה?"
"כן, בבקשה בוא." אני אומר, ורק אז מבין שבגלל זה התקשרתי אליו.
"אבל אני אישן בחדר האורחים פולי." הוא אומר בקול חמור, "אני אוהב אותך, אבל גם נרי חבר שלי."
"ברור פינצ'י, אל תהיה חמור."
"הייתי מת שיהיה לי חצי ממה שיש לחמור." הוא צוחק, "טוב, אני כבר בא, תדליק את הטוסטר ותוציא את הפיתות מהפריז'ר."
עד שהפרוסות משחימות פינצ'י מגיע, זולל טוסטים, נוזף בי שקניתי קוטג' טרי 9% שהוא לא עומד בפניו, וצוחק כשאני מבטיח לו מהיום רק מוצרי חלב דלי שומן ופגי תוקף.
אחר כך אנחנו צופים יחד בטלוויזיה, צוחקים מתוכנית על פשלות שעשו כוכבים על השטיח האדום והולכים לישון, כל אחד בחדרו.
לפנות בוקר, בערך בארבע, אני מתעורר מזיע נורא, משתעל בצורה זוועתית, ומבוהל עד מוות מחלום שאוצר המילים שלי דל מכדי לתאר אותו.
פינצ'י חש אלי, שולח אותי להתקלח, ועד שאני במקלחת הוא מחליף לי מהר את כלי המיטה. כשאני יוצא מקולח ורגוע יותר, מגבת סביב מותני וראשי לח אחרי חפיפה, הוא משכיב אותי לישון, נותן לי כוס תה עם דבש ולא מתפלא כשאני מבקש שיישאר לידי.
"כפיות?" הוא מציע, מכבה את האור ומחליק מתחת לשמיכה.
"כן, בבקשה."
הוא נשכב על צידו ואני שוכב על הצד מאחוריו ומחבק אותו. שנינו רק בתחתונים, עורו חלקלק וחמים, שערו אסוף בקוקו קטן שמדגדג את סנטרי.
"כשרק נפגשנו," גילה לי, "חשבתי שאתה ערס גס רוח ולא סבלתי אותך."
"כשרק נפגשנו," עניתי לו, "חשבתי שאתה אוחצ'ה מעצבנת ולא סבלתי אותך."
"ממש שנאתי אותך." הוסיף פינצ'י, "הייתי חולם עליך חלומות רטובים ואחר כך מתעורר ושונא אותך שנאת מוות." התוודה בפני.
אני מרגיש איך אני מסמיק ממבוכה ושותק קצת, חושב איך להגיב על הגילוי הזה. "אף פעם לא שנאתי אותך פינצ'י." הגיב לבסוף, "הבכת אותי כשהיינו הולכים לשתות קפה ולאכול פיצה (אחרי הפגישות של קבוצת התמיכה), אבל אף פעם לא שנאתי אותך."
"שנאה זה רגש שקרוב מאוד לאהבה." אומר פינצ'י בקול שקט.
"וואלה?" זה הדבר היחיד שאני מצליח לפלוט מפי בתגובה להערה המאוד מביכה הזו - לא כל כך אינטליגנטי אבל מה רציתם בארבע לפנות בוקר?
"עומד לך." מעיר פינצ'י בקול חרישי שגורם לשערות הקטנות על עורפי להזדקף.
"זה רק רפלקס כזה, זה לא בכוונה." אני מתנצל ומנסה להרחיק את גופי מגופו, אבל הוא לא מניח לי, מסתובב ומחבק אותי, ראשו על חזי, ידיו כרוכות סביב מותני, צמוד אלי מראש ועד כפות הרגליים. גם לו עמד, אבל לא לקחתי את זה באופן אישי. זה רק דבר כזה שקורה לגברים אחרי שהם מתעוררים. לא משהו שצריך להתרגש ממנו.
"הפסקתי לשנוא אותך בסילווסטר אחרי שנפגשתי עם נרי," אומר פינצ'י, "ראיתי איך הוא דואג לך ואיך אתה מסתכל עליו, ואיך התנשקתם בחצות, ופתאום כבר לא שנאתי אותך."
אני שואל את עצמי מה נרי היה אומר אם היה רואה אותי עכשיו ונחרד.
"פינצ'י תראה ... תשמע..."
"אני יודע." הוא נותן לי נשיקה על הלחי, מסתובב על צידו השני, מצמיד את ישבנו אל הזין המטומטם שלי, אומר לי לילה טוב ובסוף, איכשהו, אנחנו נרדמים.בבוקר הוא הולך איתי לרופא למרות שאני מוחה שלא צריך אבל הוא מתעקש שבין כה הוא לא עובד וזה בסדר.
"גם לנשאים מותר לחלות בשפעת כמו כל אחד אחר." אומר הרופא בחיוך מרגיע. נותן לי מרשם לסירופ עם קודאין ומחזיר לי את תוצאות הבדיקות שהוא מוציא מהמחשב כדי שנרי יתייק אותם, ואפילו בודק את לחץ הדם שלי.
יש לי 120/90 והרופא אומר שהוא מוכן להתחלף איתי כבר עכשיו ושולח אותי לשכב בבית ולשתות תה עם לימון.
בדרך הביתה אני מוריד את פינצ'י בדירה שלו ואחר כך חוזר הביתה.
"הלילה פינצ'י נשאר לישון איתי." אני מגלה לנרי.
"אני יודע, ליאור סיפר לי. פינצ'י ממש חמוד, נכון."
"חמוד מאוד וחבר טוב."
"טוב שיש לך חבר כמוהו, אני רגוע יותר כשאני יודע שאתה לא לבד כשאני בבסיס. אולי נזמין אותו לשבת?"
"אה... נרי, תשמע, כשאמרתי שפינצ'י ישן אצלנו התכוונתי... מה שרציתי שתדע זה שבאיזה שלב התעוררתי וביקשתי שהוא יבוא לישון איתי במיטה."
"למה?"
"היה לי חלום מפחיד והתעוררתי מזיע והרגשתי רע ו... זהו, הייתי צריך מישהו לידי ואתה לא היית."
"אז ישנתם יחד."
"כן."
"וזה הכל."
"אהה... כן. זה הכל."
"טוב. זה גם מה שהוא אמר שקרה."
"כן?"
"כן."
"רוצה תה?"
אני רוצה והוא מכין תה עם דבש ולימון לשנינו, ואחר כך אומר שהוא מצטער שהשאיר אותי לבד אתמול, אבל תורנויות זה חלק מהעבודה שלו. הוא יודע שקשה לי עם זה, בעיקר כשאני מרגיש לא טוב, אבל אין ברירה, ושהוא מעריך את זה שסיפרתי לו על פינצ'י.
אני מעריך את העובדה שהוא מדבר בשקט, באיפוק רב. קצת קשה לו, אבל הוא מתאמץ ומצליח להשתלט על הטמפרמנט הסוער שלו.
כשאני אומר שאני לא הייתי מקבל בשקט כזה את השינה שלו באותה מיטה עם מישהו אחר, אפילו אם זה היה מסיבות מוצדקות ורק לכמה שעות, הוא מחייך בסיפוק.
"אתה מתחיל להתנהג כמו בן אדם בוגר אבנר."
"תודה שרגא, אבל אל תבנה על זה יותר מידי."התחלתי לכתוב סיפור וראשית אני מנסה משפטי פתיחה. פותח מסמך, שומר אותו בשם שמהדהד בי כבר שנים, ומנסה משפטי פתיחה. מנסה ופוסל, ומזיז פסיקים ונקודות, ומוחק. רק עם משפט פתיחה מתאים הסיפור יתמסר לי וייכתב, אחרת הוא יתקע ולא יזוז. כל השאר כבר נמצא בראשי, שמות הנפשות הפועלות, המיקום הגיאוגרפי, הכל כבר שם, ואני עדיין מתמהמה, מנסה ופוסל משפטי פתיחה לרוב.
"יא אללה שלך שרגא!" מתרתח נרי ובועט בכסא שלי. אם היה למחשב מכסה הוא היה טורק אותו על אצבעותיי, "אולי תנחת כבר? אי אפשר אתך!"
אני מרים אליו מבט, בוהה כמו אוויל מבעד למשקפיים שלי, ומבחין פתאום בפינצ'י שמחייך אלי ומנופף לי היי אוחצ'י בקצות אצבעותיו.
"שלום פינצ'י, מתי הגעת?
"הלללללוווו?!" מתרתח נרי, "הוא פה כבר שעה שלמה, בוא כבר לאכול יא אסטרונאוט שכמוך, אתה נעשה גרוע יותר מסיפור לסיפור."
אני מתיישבים לאכול את שאריות סוף השבוע, ואל תרחמו עלינו כי באדיבותן של האימהות שלנו יש שם די אוכל לגדוד שלם של הומלסים רעבים. מזל שגם חומי וליאור וכוכב, עם כוכבית כמובן, מצטרפים לארוחה.
"אז מה עושים אחרי האוכל?" אני מנסה להיות חברותי אם כי לא ממש אכפת לי מה הם עושים עם עצמם. הראש שלי עסוק רק בסיפור וידידי נראים לי דהויים וחסרי חשיבות לעומת גיבורי הבדויים.
לא נורא, זה יעבור. אני נעשה סוציומט רק כשאני משתקע בכתיבה.
הם מחליפים מבטים קצת תמהים וצוחקים.
"ככה הוא בא אורגינל מהבית, מרחף באופן טבעי, לא מעשן, לא שותה, לא לוקח כדורים, כך ברא אותו הטבע." יורד עלי נרי בעליזות ומגלה לי שכבר שעתיים הם מדברים על המסיבה שהם הולכים אליה במועדון ההוא בחיפה.
"אני לא חייב ללכת, נכון?" אני נבהל.
"לא סבתל'ה, את תשבי פה ותסרגי גרביים, תשתי תה עם לימון ואל תלכי לישון מאוחר מידי." מקנטר אותי נרי, ולמרות התלונות שלו והדאחקות שהוא מריץ על חשבוני בלי רחמנות אני חושב שבעצם הוא די מרוצה ממני.
"ליאור הכריח אותי לקרוא את הסיפור שלך מאתר הסיפורים והוא ממש טוב." הוא אומר, "נכון שיהיה לו המשך? תכתוב לו המשך, בסדר?"
"אין בעיות," אני מחייך, "ברגע שתלכו אני יושב לכתוב."
אין לי לב לספר לו שהסיפור גמור כבר מזמן כי אני אף פעם לא שולח לאתר הסיפורים סיפור לא גמור..
הם יוצאים ואני שוקע בכתיבה, הולך לאיבוד בתוך הסיפור החדש שמבוסס על הזיכרונות שלי, וכרגיל, כשאני שוקע בתוך סיפור, אני מאבד תחושה של זמן ושוכח הכל, כולל ללכת להשתין. הסיפור משתלט עלי, מוביל אותי, מפזר את הצללים המפחידים מהעבר. אני שב ונזכר בדברים ששקעו לתחתית החור השחור של זכרוני שפתאום הוא כבר לא שחור כל כך.
מארגן את העובדות כהלכה, חי מחדש את התקופה ההיא שהיו בה הרבה דברים רעים, אבל גם דברים טובים, ובסוף תופס שכבר ארבע לפנות בוקר ושאני הרוס מעייפות. הגב כואב לי ויד ימין ממש משותקת.
עושה שמור והולך לישון.שעתיים, אולי שלוש שעות אחר כך הם חוזרים ומעירים אותי. יש להם מצב רוח מצוין, הם צוחקים, נרי תוסס ומבעבע עליצות וחרמנות כמו שזה קורה לו אחרי שרקד ונהנה ושתה במידה.
הוא מתלונן על החום ומתחיל להתפשט בזריזות. פינצ'י קצת יותר ביישן ומאופק ממנו, לא שתוי אבל טיפה מסטול, ומאד מאוד מיוחם. יש לי חוש לדברים כאלו ואני מריח את זה עליו מיד.
"נהניתם?" אני שואל, "הייתה מוזיקה טובה?"
"מוזיקה סוף הדרך, ממש מעולה, והיה חדר חושך עם סרטים כחולים ממש טובים, לא זבל אמריקאי אלא סרטים גרמניים וצרפתיים שחבל"ז." אומר נרי, מעיף את תחתוניו ומטיל את עצמו על המיטה לצידי.
"היה שם אחד פולי שממש נראה כמו תאום שלך והוא ..."
"לא נכון, בחיים לא הצטלמתי לפורנו!" אני מוחה בזעף והם צוחקים - אני ידוע לשמצה בסלידתי מסרטי פורנו.
"תפסיק להילחץ, אנחנו יודעים שזה לא היית אתה, היו עליו המון קעקועים, אבל היה בו משהו ..." מנסה פינצ'י לתאר את מה שראה ומתיישב מצידי השני.
"די, לא אוהב פורנו." אני אומר בתוקף ומושך עלי את השמיכה כחיץ ביני לבין פינצ'י שנותר בתחתונים וחולצה בלבד.
"חבל פולי, כי הוא עשה שם שלישיה עם שני כושים מדליקים נורא ו..." הוא מחליף מבט עם נרי והם מצחקקים, ומביטים זה בזה ואחר כך בי. אני יודע בדיוק על מה הם חושבים. גם אני חושב על אותו דבר ומתרגש ונדרך וגם פוחד קצת.
"אתה לא חייב." אומר נרי ונמרח עלי. הוא ערום, חלקלק ומשיי. היד שלו מגששת קלות על בטני. אני לא מוחה והיא נעשית חצופה ותקיפה ויורדת יותר למטה - יד חמימה, יד חכמה וזריזה, יד שמכירה אותי טוב - הגוף שלי מגיב למגעה עוד לפני המוח.
"תראה איזה יופי." אומר נרי לפינצ'י ומושך מעלי את השמיכה הדקה כמו קוסם שחושף ארנבת בכובע.
"נהדר." מסכים פינצ'י וכורע ברך על המיטה, לוטש מבט אל הזין שלי וכמעט שלוקח אותו לפה, אבל אני שם יד על כתפו ועוצר בעדו. לרגע שלושתנו קופאים. אני יודע שמספיק אם אגיד שלא נראה לי והכל יפסק, אבל אני אומר רק, "לא בלי גומי." ומיד נשלף קונדום ואחר כך גם השני, ואז זה פשוט קורה.
חלק ממני נשאר מסויג וקר, צופה בכל הפעילות מהצד בלי להיסחף, אבל זה רק חלק קטן וחסר השפעה על המתרחש. הוא רק מסתכל, יודע שזה לא רעיון חכם כל כך, ויודע שאין בכוחו לעצור את האירועים, רק לשמור אותם בזיכרונו למען החלק הגדול יותר שבי שמתרגש ומתלהב ומתבהם ושמח שנרי עשה מעשה שלי לא היה אומץ לעשות, ואפילו לחלום עליו לא העזתי.
לא אתאר מה ואיך עשינו, זה מיותר. כולם עשו הכל לכולם, וכולם נהנו, וכמובן שנרי שהיה הכי מסטול והכי חרמן, ובעל הזין הכי גדול הפגין כושר מיני בלתי נלאה לעומתנו, שני קשישים אשכנזים עייפים.
אחר כך הוא חייך אלי חיוך ניצחון ואמר שזה נורא כיף לזיין פסיבי אמיתי (והוא לא התכוון אלי) הטיל את עצמו עלי ונרדם, מרוצה.
אני ופינצ'י רק נמנמנו קצת לצידו - שלושה אנשים מבוגרים במיטה אחת זה באמת יותר מידי ידיים ורגלים - ואחר כך הלכתי להתקלח.
כשיצאתי מצאתי את פינצ'י ישן גם כן, מכורבל כמו עובר בתוך השמיכה, משאיר את נרי ערום וחשוף.
הבאתי עוד שמיכה שנרי לא יתקרר ושאלתי את עצמי אם זו התחלת הסוף שלנו כזוג או רק עוד אפיזודה אחת בטלנובלה שלנו.
אני מניח שזה תלוי בעיקר בנו ובאיך שנמשיך הלאה.
מצד אחד הוא יותר מידי נהנה מהתחת השמנמן של פינצ'י מכדי שזה ייגמר בפעם אחת ודי, ומצד שני גם אני נהניתי. אין טעם להעמיד פני פולנייה מתחסדת, אף אחד לא הכריח אותי לעשות כלום, ומצד שלישי... מספיק ודי לעכשיו.
