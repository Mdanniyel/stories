---
id: 17258
title: "עונת מעבר"
author: "שקוף"
author_id: 1717
date: "2013-11-11"
category: "אהבת גברים"
tags: ['זוגיות', 'סקס ומיניות', 'המומלצים']
prev_chapter_id: 17017
next_chapter_id: None
original_url: "http://gogay.co.il/story.php?id=17258"
---

# עונת מעבר

"למה אתה בוכה, פולי?"
"אני לא בוכה."
"בחייך..."
"מה בחיי? אני לא בוכה. איפה אתה רואה שאני בוכה?"
"בפנים שלך, בעיקר בעיניים."
"שטויות! נכנס לי משהו לעין, וחוץ מזה אני אלרגי לעונה הזו."
"חשבתי שאתה אלרגי לאביב, עכשיו סתיו."
"אביב, סתיו, מה זה משנה?"
"מה זאת אומרת מה זה משנה, אביב זה אביב וסתיו זה סתיו."
"שטויות, איפה יש פה בכלל אביב וסתיו? בארץ הכול עונות מעבר."
"אז אתה אלרגי לעונת מעבר?"
"נכון."
"ואתה לא בוכה?"
"ממש לא. מה יש לי לבכות?"
"חשבתי שאולי הכאבתי לך."
"מי? אתה? מה פתאום? איך ילד רזה כמוך יכול להכאיב לי בכלל?"
"עם הזין שלי בתחת שלך?"
"אם אתה מתכוון להתחיל לדבר גסויות, אז אני הולך מפה," מתרגז פולי ומנסה לצאת מהמיטה.
"מספיק כבר, יא פולניה," נשכב עליו נרי ומונע ממנו ללכת.
"עזוב אותי, ערס שחור ומגעיל שכמוך." פולי נאבק בו, מנסה לקום.
"לא רוצה. קודם תשמע אותי," מתעקש נרי להחזיק אותו.
"אתה שומע?"
"יש לי ברירה? נו, מה רצית?"
"שתגיד אם כאב לך."
"לא. כמה פעמים אני אגיד לך שלא?"
"חשבתי שזה מה שאתה רוצה, אחרת לא הייתי מעז. אני רוצה שתמיד תגיד לי אם אני עושה משהו שלא מתאים לך."
"איזו רגישות! אפשר לחשוב שפתאום אכפת לך ממני."
"אל תתחיל להיות שוב אשכנזי מעצבן, פולי."
"מיד אחרי שתפסיק להיות שוב עיראקית עלק רגישה." רוטן פולי בנבזות, אבל עיניו שוב דומעות."פולי!" נרי יורד מעליו, נשכב לצידו, מקרב את פניו לפניו של פולי, ומביט טוב בעיניו הדומעות.
"שאלתי אם אפשר, פולי. ליטפתי ושאלתי אם זה בסדר, ואתה..."
"אני מה? לא אמרתי כן, אתה שמעת אותי אומר כן?"
"מאז שאנחנו יחד לא שמעתי אותך אומר מילה אחת בזמן הסקס, בדרך כלל יש לך מה להגיד על כל דבר, אבל בזמן הסקס אתה תמיד שותק כמו דג."
"גם אתה לא דברן גדול במיטה."
"אימא לימדה אותי לא לדבר עם פה מלא."
"מצחיק מאוד."
"בסדר, שתי נקודות לרעתי על בדיחת קרש, אבל פולי, אתה הגשת לי את התחת שלך, שיתפת פעולה ונדחפת אליי כשנכנסתי. היה נהדר דרך אגב, ו..."
"ומה?"
"ואני לא מבין למה בכית אחר כך. מה הייתה הבעיה?"
"שזה היה נהדר."
"וזו סיבה לבכות?"
"כן."
"למה?"
"כי אתה צודק, כי רציתי את זה. רציתי נורא את הזין שלך בתחת שלי."
"וקיבלת. אז למה אתה בוכה?"
"כי הרגשתי כמו כוסית."
"וזה רע?"
"בטח שזה רע, אני גבר, אני לא רוצה להיות בחורה."
"אתה לא בחורה, דביל. אתה הומו. גם אני אוהב את הזין שלך. מה, זה הופך אותי לכוסית?"
"לא, זה הופך אותך לאוחצ'ה עיראקית מכוערת."
"שתוק כבר, יא פולניה חמוצה שכמוך."
פולי מתהפך על בטנו בשתיקה וטומן את ראשו מתחת לכר, קולו לא נשמע, ורק כתפיו הערומות רועדות בבכי חרישי.
נרי נאנח ומלטף את גבו ברוך. "נו, די. די כבר לבכות, פולי. אתה לא פולניה חמוצה, אתה אחלה גבר. אשכנזי חפרן שחבל על הזמן, אבל אחלה גבר."
