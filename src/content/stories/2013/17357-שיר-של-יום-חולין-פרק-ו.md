---
id: 17357
title: "שיר של יום חולין - פרק ו'"
author: "סער"
author_id: 318
date: "2013-12-02"
category: "אהבת גברים"
tags: ['אהבה וזוגיות', 'אירוטיקה גברית']
prev_chapter_id: 17319
next_chapter_id: 17388
original_url: "http://gogay.co.il/story.php?id=17357"
---

# שיר של יום חולין - פרק ו'

חזרנו אליו הביתה.
הדרך חזרה עברה בשקט כשידי בתוך ידו, או כשאני בתוך החיבוק שלו.
נכנסו לבית החשוך. עמדתי בכניסה בזמן שדניאל נעל את הדלת. הוא הגיע מאחור ועטף אותי בשתי ידיו. פיו מצא את העורף שלי, בנקודה שמאחורי האוזן ושיפולי הצוואר. הוא נגע בדיוק בנקודה הנכונה ששלחה בי רעד. הרעד שלי נקלט בגופו הגדול וגרם לו להגביר את הלחץ הנעים על האזור, מעט מלקק, מעט נושך ברכות. בן זונה. נגע בדיוק בנקודה הנכונה. נתתי לו להמשיך ובצעדים קטנים הוביל אותי לחדר השינה, פושט לי את החולצה ומפסיק בדיוק לשנייה את הכרסום הנעים בכדי להוריד לי אותה מעבר לראש, ומיד חזר לעיסוקו. ידיו החליקו על גופי, מעבירות בו זרמים. כל הגוף שלי הפך לרגיש לכל תנועה ומגע. כל נשימה על עורי הייתה מצמררת מעונג.
כשנכסנו לחדר השינה דניאל פתח לי את כפתורי המכנס ועזב אותי עומד במרכז החדר. הוא ניגש לשולחן שעמד ליד החלון, הדליק מספר נרות שהיו נתונים בכלי זכוכית שונים ושקופים. צללים התחילו לרצד בחדר על הקירות והרהיטים. מבעד לתריס הפתוח במעט חדר אורו של פנס הרחוב וביחד עם אור הנרות העדין העניקו לחדר גוון זהוב נעים ואינטימי. הוא לחץ על האייפוד שעמד בתחנת עגינה ולחדר נשפכה מוזיקה נעימה. מיקס של שיריי אהבה בעברית ולועזית.
דניאל הסתובב בחזרה אליי. מתבונן בי בעיניו החודרות מצידו השני של החדר.
המבט שלו קרא אליי לבוא, בדיוק כמו בפעם הראשונה שנתקלתי בו בגלריה, מתוך הציור, ערב קודם.
נשארתי לעמוד, מתבונן בו. הוא פשט בתנועה חלקה את חולצתו ונשאר לעמוד במקומו ליד השולחן עם גבו לחלון, גופו קיבל גוון זהוב מאור הנרות. הוא עמד והביט בי, אחר הוריד את מבטו כבוחן את גופו החסון. ושוב הרים מבט מתגרה, בחושניות איטית פתח את הכפתור העליון של המכנס. אור הנרות והצללים רק הדגישו את שרירי החזה, הבטן והזרועות שלו.
חלצתי את נעליי כאשר כף רגל אחת עוזרת לשנייה ובעטתי אותן לפינה. דניאל עשה כמוני ובעט את הנעליים שלו לאותה הפינה. סימנתי לו עם הראש והוא הביט בי וקירב את ידו לכפתור הבא בג'ינס, כשואל. הנהנתי והוא פתח לאט את יתרת הכפתורים כשעיניו ממשיכות להביט לתוך עיניי.
הוא היה סקסי בצורה שלא תאמן. ידיי עקצצו מרצון לגעת בו.
הורדתי את המכנס ונשארתי עם בוקסרים שחורים צמודים, גרביים וזקפה חזקה.
"תורך." אמרתי בקול ששבר את השקט שלנו. ברקע המוזיקה מהאייפד התנגנה ברכות.
דניאל ניער מעליו את המכנס ונשאר מולי בבוקסר אדום וצמוד עם זקפה גדולה וכתם רטוב בקצה, היכן שהבד נמתח על ראש הזין שלו. הוא התבונן בי שוב במבט מתריס, התבונן בזקפה שלו והסתיר אותה עם שתי ידיים בצניעות מבודחת.
סימנתי לו עם היד להזיז את הידיים והכנסתי את ידי לתוך התחתונים שלי, משחק עם עצמי. היד השנייה ליטפה את החזה שלי, מתגרה בו.
הוא הרים את הרגל לפסוע אליי וסימנתי לו לעצור. המראה שלו באור הזה היה נפלא. התענגתי על הרגע ורציתי לחרוט אותו בזיכרון לתמיד. ניגשתי אליו ונעמדתי מולו. הרמתי את פניי אליו לנשיקה. גוף נוגע לא נוגע. הנחתי את ראשי על החזה שלו ונשמתי אותו מקרוב כשהוא מנשק בעדינות רבה את ראשי. הרמתי את ידו הימנית והנחתי אותה עליי. כל כך רציתי שהוא יחבק אותי עכשיו ואכן, זה מה שהוא עשה. אסף אותי לתוך חיבוק גדול.
"חבקן מקצועי." לחשתי לתוך החזה החלק שלו. העור שלו היה משיי ונעים בניגוד לקשיות שריר החזה שלו. הזזתי בעדינות את פניי על החזה שורט בעדינות רבה עם הזיפים את הפטמה שלו, שכבר הייתה זקופה ונוקשה.
הדבר הבא שקרה היה שהרגשתי את עצמי מונף באוויר בקלילות רבה, מרחף לכיוון המיטה ומונח ספק מושלך על גביי המיטה עם המצעים הסתורים משנת הצהרים המשותפת שלנו. מיקמתי את עצמי על המיטה בין הכריות. דניאל עמד והתבונן בי. בעיניו עברו מחשבות. הורדתי את הבוקסרים וזרקתי לו אותם. הוא הרים יד ותפס אותם. מתבונן בי ומסניף אותם. לאט ובחושניות הוא החל להוריד את שלו, משחרר את עצמו מהם. כעת נשאר עם גרביים לבנים, זקפה ויופי מכשף.
הורדתי את הגרביים מכפות רגליי והשלכתי אותן לכיוון הנעליים בפינת החדר. באינסטינקט חשבתי שככה יהיה לי קל לאתר אותן אם ארצה להתחפף מהר משם. מיד תיקנתי את עצמי. לא נראה לי שארצה להתחפף משם מהר, אם בכלל.
עם כף רגלי היחפה ניסיתי לשחק עם הזין של דניאל שניצב שם גאה וקשוח. הוא התחמק ממני בקלילות ותפס אותה ופשוט משך אותי אליו מהקרסול, מביא אותי לקצה המיטה. התקרב וגהר עליי במלוא גופו הרחב.
הוא ריתק אותי למיטה בנשיקה.
"היי," טפחתי על כתפו. "שני דברים," סיננתי בקושי כשהוא הפסיק לנשק אותי.
"הראשון... אין לי אוויר, גם מנשק וגם מועך..." דניאל הזדרז והרים עצמו במעט
מעלי, מאפשר לי לנשום. "סליחה, התלהבתי." השיב בחיוך נבוך.
"שנית, אתה מחכה לקוזקים שיגיעו לעיירה?" דניאל התבונן בי במבט שואל, לא יורד לסוף דעתי. "כן או לא?" יריתי.
"לא." ענה בחוסר הבנה מוחלטת.
"אם לא, ואתה לא צריך להתלבש במהירות כדי להימלט, אז למה אתה עדיין עם גרביים במיטה? מה אתה, יהודי נודד?" אמרתי בחיוך מנצח.
הוא התבונן בי מבודח קלות, פרע את שיערי ומלמל, "יש לנו כאן סטנדאפיסט, אההה?" מוריד מעצמו את הגרביים.
"נו... עכשיו כשאתה סופסוף ערום אפשר להתחיל?"
"פחות מילים, יותר מעשים." לחש לי לאוזן והתחיל ליישם את שדרש.
הסקס היה מדהים. נגענו בעדינות ונגענו בקשיחות. הזמן עבר וככול שעבר הרגשתי איך צומח בתוכי רגש ואיך מסקס זה הופך ל'מעשה אהבה'. דניאל היה מתחשב ואוהב. מאהב שידע לגעת ולהרפות במקומות הנכונים, וידע גם להתמסר לעונג ולמגע. כשגמרנו ונשענו אחורה דניאל התבונן בי מהכרית ליד ומתוך השקט של הלילה שמעתי, "אני רוצה לצייר אותך." חייכתי אליו והנהנתי בראשי.
"זה חייב להיות עכשיו?" שאלתי והתכרבלתי אליו.(שיר: מחכה, עידן ריכל).;list=PL262AA6C710FC8D48
