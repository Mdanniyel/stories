---
id: 17474
title: "אחד מאותם לילות - פרק ב' ואחרון"
author: "שקוף"
author_id: 1717
date: "2013-12-26"
category: "אהבת גברים"
tags: ['מיניות וזוגיות']
prev_chapter_id: 17461
next_chapter_id: None
original_url: "http://gogay.co.il/story.php?id=17474"
---

# אחד מאותם לילות - פרק ב' ואחרון

עשר בבוקר, יום שבת. אני שותה קפה ואוכל עוגת הבית, דווקא די טעימה. פינצ'י כושל מחדר השינה שלנו לבוש בחולצת טריקו שלי שקצת ארוכה עליו ושערותיו רטובות מהמקלחת שעשה.
"היו לך מים חמים?"
"כן, מצוינים. בדירה שלי משהו לא בסדר עם הדוד שמש, אף פעם אין מספיק מים חמים, גם כשיש שמש, המים קרים."
"יכול להיות שהדוד קטן מאוד או שהמראות שלו סתומות."
"למה דוד שמש צריך מראות?" נדהם פינצ'י.
"כי... לא חשוב, זה לא באמת מראות זה ... לא משנה. תבקש מהבעל בית שיבדוק את זה."
"הוא שם עלי זין, הכל בדירה הזו מתפרק ולו לא אכפת בכלל. הוא מחכה שאני אעזוב כדי למכור אותה."
"אז תעזוב."
"אני צריך לחפש משהו חדש ועד עכשיו לא היה לי כוח."
"תשאל את ליאור, הוא תמיד יודע על משהו פנוי."
"שאלתי והוא אמר שהוא ישמח אם אני אבוא לגור אצלו, אבל בתנאי שאני אסתלק לטיול כל פעם שג'ורג'י מגיע."
"אני לא חושב שזה יקרה בקרוב, לונדון רחוקה מאוד מהקריות."
"כן, איפה לונדון ואיפה הקריות? ליאור המסכן, עד שהוא התאהב סוף סוף אז החבר שלו חי בלונדון."
"כן, דברים כאלו קורים לפעמים. אולי זה רק לטובה, ג'ורג'י סך הכל ילד."
אנחנו שותקים קצת, פינצ'י מיישר את העוגה, אומר שהוא לא רוצה קפה ושותה חלב שחימם במקרו ואז אוזר אומץ ושואל אותי אם אנחנו הולכים לדבר על זה.
"כבר עשיתם מה שרציתם, על מה יש לדבר?" אני משתדל להצניע בלי הצלחה את התוכחה שבקולי.
"לא הכרחנו אותך." הוא נעלב. "קודם זיינת ועכשיו אתה מתחרט?"
הוא צודק, אין טעם לריב על מעשה שנעשה, "אני לא מאשים אף אחד, חזרתם מסטולים וחרמנים מהסרטים שראיתם במועדון, וקרה מה שקרה. בוא נשכח מכל הסיפור הזה ודי."
פינצ'י מסרב להרפות, "אני לא הייתי מסטול, ועברתי את הגיל שסרטים כחולים מחרמנים אותי. ידעתי בדיוק מה אני עושה וגם אתה ידעת." הוא אומר בכעס.
"למה אתה כועס עלי פינצ'י?" אני משתומם.
"כי אתה בדיוק כמו מר נשוי, צריך אותי רק כשעומד לו ודקה אחר כך לא יודע איך להיפטר ממני. אתה בטח מת שאני פשוט אעלם ודי." הוא מאשים.
"פינצ'י, אולי אתה צריך לשבת ולברר עם עצמך איך זה שאתה תמיד מוצא את עצמך בפוזה של גלגל שלישי בעגלה?" אני שואל בנבזות. זו מכה מתחת לחגורה, אני יודע אבל מעצבן אותי איך הוא כאילו עושה הכל כדי להיפגע בכל אחד מהקשרים שלו עם גברים, ומה שקרה אתמול זו עוד חוליה באותה שרשרת.
"סתום כבר! אני שונא אותך!" הוא מטיח ועיניו הכחולות מתמלאות דמעות, "ותדע לך שזה היה רעיון של החבר שלך, לא שלי."
"כשהוא שיכור וחרמן הראש שלו מתמלא רעיונות טיפשיים, יכולת לעצור אותו אם היית רוצה."
"לא רציתי וגם אתה לא, אחרת היית אומר לא."
שנינו שותקים ואז אני מושיט יד ולוקח את כפו בידי. יש לו כף יד קטנה, שמנמונת ורכה. היא נבלעת בידי, אני מלטף אותה מנסה להתנצל בלי מילים. להגיד שאני מצטער, שאני מחבב אותו מאוד, שאני לא רוצה שהוא יפגע ושהוא צודק ואני לא קדוש, אבל..."
"להרבה אנשים יש יזיזים, למה אתם לא יכולים להיות היזיזים שלי?"
"אני ואתה פינצ'י לא בנויים ליזיזות."
"מאין לך?"
"טוב, אולי אתה כן (הוא לא), אבל אני לא."
"גם אני לא." הוא מודה ומסמיק.
"אני יודע."
"אבל אולי נוכל לעשות את זה עוד פעם אחת ודי?" הוא מתחיל שוב לחייך, ואני מוצא את עצמי מחייך אליו חזרה. הוא באמת נורא מתוק.
"הכל תלוי בנרי." אני מתחמק מלהחליט כי זה באמת היה כיף ואני רחוק מלהיות קדוש.
"אם ככה אז בסדר." עכשיו הוא כבר ממש צוחק.
"אבל צריך להיזהר עליו מאוד מאוד פינצ'י, הוא רק ילד."
"אין לו זין של ילד, וגם הכושר שלו... טוב, אולי בזה אתה דווקא צודק."
"אני מתכוון לזה שהוא בריא ואני רוצה שהוא יישאר כזה."
"אני אזהר מאוד."
"ואני לא רוצה שאף אחד בקבוצת תמיכה ידע."
"מה אתה חושב, שאני אידיוט? זה הסוד שלנו."
"אני חושב שסוד ששלושה אנשים יודעים אותו לא יישאר סוד הרבה זמן, ועכשיו עזוב את העוגה, בוא נכין אוכל אמיתי."
"חביתה וסלט? אני אכין את הסלט ואתה את החביתה."
אנחנו מכינים חביתה וסלט, אוכלים חלק ומשאירים קצת לנרי, ואחר כך אני מצלצל וקובע עם בוריס, מתאים את מושב האופניים של נרי למידותיו של פינצ'י, ושלשתינו נוסעים באופנים לטיול נחמד.
בסופו של הטיול כשאנחנו נפרדים מבוריס בפתח הדירה שלו הוא נותן לי חיבוק, לוחץ את ידו של פינצ'י, אומר לנו שניזהר מאוד על הילד ומסתלק.
"למה אתה חושב שהוא התכוון, שניזהר על הילד?" שואל פינצ'י
"הוא התכוון בדיוק למה שהוא אמר פינצ'י, וזה אומר שכבר ארבע איש יודעים את הסוד."
"איך הוא ידע? אמרת לו משהו?"
"לא, אבל הוא חכם והוא מכיר אותי."
"טוב, לא נורא, ארבע זה לא הרבה."
זה שלוש יותר מידי אני חושב, אבל מאחר וזה סוד מסוג כזה שבין כה וכה יש בו שלושה שותפים ובוריס לא פטפטן אז אולי... לא יודע. אני עייף ומזיע ואין לי כוח לחשוב על זה עכשיו, ובכלל, יש דברים שעדיף לא לדבר עליהם."אתה כועס עלי פולי?"
"לא, למה?"
"היה לי רושם שאתה כועס."
"אבל לא אמרתי כלום."
"זהו, שאתה שותק כל הזמן."
"אני חושב."
"על מה?"
"על דברים שקרו מזמן."
"על פינצ'י? אתה כועס עלי בגללו?"
"לא, ממש לא."
"דברת עם פינצ'י?"
"לא יצא לי עדיין."
עכשיו הוא צועק, "אז מה עובר עליך?"
"אני כותב משהו מסובך וקשה לי עם זה. אל תצעק."
"זה על הטיפוס הזה שהיית איתו בתל אביב."
"גם."
"אבל תמיד אמרת שעל זה אתה לא רוצה לספר, אז מה קרה פתאום?"
"שיניתי את דעתי."
"למה?"
"ככה. לא יודע, פתאום שיניתי את דעתי."
"אני מרגיש שאתה בכלל לא פה, אתה יושב לידי ואתה לא כאן."
"אני כאן, הנה, תיגע."
הוא נוגע ואחר כך מחבק ומנשק ונלחץ אלי חזק חזק. "אני דואג לך מאוד, ישנת רע מאוד בלילה."
"אבל לא השתעלתי בכלל."
"חרקת שיניים ונאנחת, וגם בעטת בי."
"סליחה חמוד, זה לא היה בכוונה."
"אני יודע, אבל זה סימן לא טוב פולי, למה אתה סתם מלחיץ את עצמך?"
"אולי אתה צודק, אני עוד אחשוב על זה. תגיד, אתה לא הולך לראות את המשחק של מכבי אצל מאור?"
"אתה מנסה להיפטר ממני כדי לחזור לסיפור שלך, נכון?"
"אתה מכיר אותי יותר מידי טוב."
הוא צוחק ונשבע לי שאם אני רק אגיד מילה הוא יישאר, אבל אני מאיץ בו ללכת, ליהנות מכדורסל עם החברים, ומבטיח שאהיה בסדר.
אני רק מתיישב מול המחשב ופינצ'י מתקשר. "חשבתי על זה הרבה," הוא אומר, "על מה שהיה בערב חג ומה שאמרת לי אחר כך."
"הייתי קצת עצבני, סליחה."
"לא, צדקת. אני שוב תוקע את עצמי במצב ללא מוצא, אל תכעס פולי, אבל אני לא רוצה לעשות את זה שוב."
"אתה לגמרי צודק."
"יכול להיות שבסוף אני כן אספר על זה מחר במפגש, אבל אני לא אספר שזה היה אתכם, בסדר?"
"איך שאתה רוצה פינצ'י."
"אם יום אחד אתה נרי תיפרדו פולי אז ..."
"כן, מה אז?"
"אז תהיה לי בעיה במי מכם לבחור, שניכם מדליקים."
"גם אתה מדליק פינצ'י, אבל לדעתי ... טוב, לא חשוב."
"תגיד, אני רוצה לדעת מה אתה חושב."
"לדעתי מה שמושך אותך אלינו זו הזוגיות שלנו, לא אנחנו."
פינצ'י חושב קצת, "כן, אתה צודק. הזוגיות שלכם והזין של נרי."
"מניאק!"
"בסדר, אם אין ברירה אני מוכן להתפשר על הזין שלך."
"מניאק בריבוע!"
"אני יודע." הוא צוחק, "הגיע הזמן שאני אירגע ואשיג לי אחד פרטי משלי."
"מה? זין? מה רע בזה שמחובר אליך?"
הוא צוחק שוב, " דביל אחד. אתה יודע למה אני מתכוון."
"כן, אני יודע ואני בטוח שזה יקרה אם באמת תרצה פינצ'י, אתה מותק, יאללה, להתראות מחר."
"גם אתה מתוק, להתראות מחר פולי."הבוקר שוב התעוררתי לתוך התקף שיעול נורא ואיום ואחר כך כבר לא יכולתי להירדם. ארבע בבוקר, אני יודע שאהיה גמור בעבודה, אבל לא יכול לישון יותר.
הולך למחשב ומתחיל ללטש את הפרק האחרון של 'מדינת תל אביב'. כשאני עובד על סיפור אני קודם כותב ישר מהראש, בלי פסיקים ובלי נקודות, ורק אחר כך מלטש - עובר, מתקן, מכניס פיסוק, מרווח למשפטים, מוחק, מוסיף, משנה, מניח בצד לכמה זמן, שוב חוזר וקורא אחרי ימים מספר ומתקן, וחוזר חלילה עד שאני מרוצה לגמרי.
אני עובד, משתקע בסיפור, שוכח אפילו מהשיעול, ואז הטלוויזיה נדלקת פתאום, אני מסתובב ורואה שנרי ער. "הערתי אותך? סליחה."
"לא נורא, יש סרט נחמד."
כמו כל הסרטים שמוקרנים בשעות הללו הסרט מטופש בצורה בלתי נסבלת, אבל למי אכפת. "אתה זוכר שאני נוסע היום לירושלים לגיבוש מחלקתי?" הוא שואל.
"בטח שאני זוכר." בחיל אוויר כל הזמן מתגבשים, זה מה שהם עושים.
קודם מגבשים את הבסיס, אחר כך את הטייסת, אחר כך את המחלקה, ויש בדרך עוד מסיבה של הגף, וטיול של אנשי קבע לכבוד ל"ג בעומר ונופשונים למיניהם. מתי הם עובדים? רק אלוהים יודע.
אני יצאתי בשלוש שנות השירות שלי רק לנופש מצ'וקמק אחד בנתניה וגם אז הייתה לנו הקפצה באמצע, אבל הכחולים משרתים כנראה בצה"ל אחר.
מצטער שאני נשמע מריר, שיתגבשו להם מצידי יומם וליל, אבל אני שונא לישון לבד, ועד שהוא חוזר בשבת, אני נוסע ביום ראשון בערב, מתי נוכל להיות קצת יחד?
"אני יכול להתחמק מזה אם אתה רוצה." הוא מציע.
"חס וחלילה! אתה חייב את מנת הגיבוש החודשית שלך, איך תוכל לשרת בחיל אוויר אם לא תתגבש פעמים בחודש?" אני מפגין את המוצא הפולני המריר שלי.
"אל תהיה כזה שרגא, אני שונא שאתה כזה, בוא למיטה, תעזוב כבר את המחשב."
"רק שנייה אחת." אני מבקש, אני רק עושה שמור." הוא נאנח ושותק כשהשנייה שלי מתמשכת לחמש דקות, אבל בסוף אני לצידו במיטה.
"אתה משתעל כל לילה." הוא אומר, "ויש לך סיוטים. מה יהיה בחו"ל?"
"יהיה טוב, השיעול משתפר מיום ליום, עד שאגיע לאוסטריה כבר אוכל לשיר יודל."
"טיפש, יודל זה בשוויץ."
"שיהיה."
"חבל שאתה לא יכול לבוא איתי לירושלים."
"לא אוהב את ירושלים, היא קדושה מידי בשבילי. עודף קדושה מוריד לי את החשק."
"ואותי אתה כן אוהב, אפיקורס שכמוך?"
"אותך כן, עוכר ישראל חרמן שכמוך."
"אם אתה אוהב אותי אז תוותר לי על התור." הוא דורש.
"למה לי? מה תיתן לי?"
"הנה, את זה." הוא מגחך ומצמיד אלי את הזה שלו.
"אתה לא רק עוכר ישראל אבנר, אתה גם מניאק וסוטה!"
"תשתוק, אפשר לחשוב שאתה לא אוהב את זה."
אני שותק ואוהב את זה, ועד ששנינו גומרים והולכים להתקלח מגיע הזמן לקום, לשתות קפה ולהכין כריכים.
רק בדרך לתחנת ההסעה הוא אומר כבדרך אגב שדיבר אתמול עם פינצ'י ואולי הוא יקפוץ לבקר אותי בערב, ואם יתחשק לנו אז אולי שנלך לסרט או משהו.
"אתה מסדר לי דייט אבנר?"
"משהו כזה ומצידי, אם בא לכם הוא יכול גם להישאר לישון אתך בלילה שרגא."
אני עוצר כמה מטרים לפני התחנה ומביט בו בחשדנות. "אתה מתכנן להתגבש בלילה עם מישהו? בגלל זה אתה מארגן לי פעילות לילית?"
"אל תהיה כזה, סך הכל..."
"שאלתי שאלה אבנר!"
"בטח שלא, טיפש, אבל אתה נורא משתעל בלילה וקם מזיע, ולפעמים צועק מתוך שינה. אני לא רוצה שתהיה לבד וזה רק פינצ'י."
"רק פינצ'י? מה הוא צעצוע? הוא בן אדם."
"תרגיע, כבר דיברתי איתו והוא מבין ומסכים."
"פתאום יש לך דיבורים והסכמות עם פינצ'י?"
"לא פתאום פולי, אני דואג לך וגם הוא... שנינו... אל תהיה כזה."
ההסעה שלו מגיעה לפני שאני מספיק לשאול איזה כזה לא להיות. הוא לוחץ בחשאי על ברכי - התחליף הארוניסטי שלנו לנשיקת פרידה - והולך עם תרמיל הנסיעות הגדול שלו שאני שונא במיוחד. ברגע שהדבר הכחול כהה הזה עם הרוכסנים הלבנים העבים תלוי על כתפו, תפוח מבגדים, זה סימן ששוב אשאר לבד כמה ימים, אלא אם כן לא אהיה כזה ואתן לרק פינצ'י לישון איתי.
