---
id: 17028
title: "אנחנו כמעט כמו כולם - פרק ח'"
author: "יובל אור"
author_id: 1075
date: "2013-10-14"
category: "אהבת גברים"
tags: ['אירוטיקה גברית', 'שליטה']
prev_chapter_id: 16806
next_chapter_id: 17029
original_url: "http://gogay.co.il/story.php?id=17028"
---

# אנחנו כמעט כמו כולם - פרק ח'

כשהתלבשנו הוא אמר שאחרי ההופעה יש לו הפתעה בשבילי, ומיד יצא, מסרב לענות על אף שאלה נוספת שלי.
"בוא כבר!" פקד עלי והתיישב ליד ההגה. כשאנחנו יחד הוא תמיד הנהג. הוא נוהג טוב מאוד, אבל מהר ואגרסיבי. אני תמיד מתוח קצת כשאני לצידו למרות שאף פעם לא קרה כלום.
"מה אתה דואג?" הוא רוטן. "אי פעם עשיתי תאונה?"
לא. הוא אף פעם לא עשה תאונה.
אנחנו נוסעים להופעה ביקנעם. להורי יש מנוי, הם בחו"ל והשאירו לנו את הכרטיס שלהם.
"שאני אתקשר לברר איפה האולם?" אני שואל.
הוא דוחה את הצעתי בבוז, "לא צריך. נמצא לבד."
שואלים פה, שואלים שם, ומגיעים בלי בעיות. כזה הוא, אף פעם לא הולך לאיבוד, יש לו חוש כיוון נהדר. גם במקום זר הוא תמיד מגיע לאן שצריך. הוא תמיד היה מעולה בניווטים.
הוא מחנה במגרש חניה צר וארוך שנשקף אל נוף הרים מיוערים. מתחת משתרעת מסלעה וגן שעשועים גדול, אבל אנחנו לא מתעכבים להסתכל, ממהרים להופעה. בית לסין מציג את חייה של אדית פיאף.
"רואה שהגענו בלי בעיות." הוא נוזף בי בדרך לאולם, "אתה תמיד לחוץ כזה. אם לא הלכתי לאיבוד בפריז אני בטח לא אלך לאיבוד ביקנעם."
לא. הוא לא הלך לאיבוד בפריז. מי שכן הלך לאיבוד זה אני. הוא כעס עלי בגלל סיבה שכבר שכחתי והשאיר אותי לבד באמצע הרחוב, בלי מפות או כסף.
"כדי ללמד אותך לקח." ככה הוא אמר כשחזר אחרי כמה דקות, שלי נראו כמו נצח.
כל פעם שאני מזכיר את המקרה ההוא הוא צוחק בביטול ושואל למה אני מעלה סיפורים טיפשיים מלפני עשרים שנה.
באמת למה? לא יודע.
בהופעה כולם יושבים זוגות זוגות, כמו בתיבת נוח. החברים של הורי יושבים לידנו. אנשים לא צעירים, זוג מאוד נחמד. רוב הקהל די מבוגר, מסודרים גבר אישה, גבר אישה, ורק אנחנו שני גברים, יושבים נוקשים אחד ליד השני, בלי לגעת, כמעט בלי להסתכל זה על זה.
זה לא תל אביב כאן. זה יקנעם. מקום קטן ושמרני כמו רוב המקומות בארץ שהם מחוץ למדינת תל אביב. תל אביב עיר החטאים, סדום של המזרח התיכון שאני מסרב לחיות בה, ושהוא לא מפסיק להתגעגע אליה.
בגללי אנחנו גרים במושב צפוני קטן לא רחוק מיקנעם. חיים בבית גדול צמוד קרקע עם גינה, נושמים אויר צח כל היום, וזה גם טוב מאוד לילדים. כשחיים בזוגיות צריך לעשות פשרות אנחנו משננים זה לזה. הפשרה שלו זה מקום המגורים שלנו, שאר הפשרות הן שלי.
סוף סוף ההופעה נגמרת. עוד הדרן ועוד אחד וזהו, אפשר ללכת הביתה. כולם קמים ומתחילים לנהור החוצה לכיוון הדלתות. הוא הולך כרגיל בכיוון ההפוך, ואני כמובן אחריו. יש עוד כמה כמונו שמעדיפים את הדלתות הצדדיות, אבל משם הם עולים כלפי מעלה, לכיוון היציאה הראשית, הוא מתעלם מהם ויוצא מדלת צדדית חבויה בפינה.
"אני לא חושב שמכאן נצליח להגיע למגרש החנייה." אני מתחיל להגיד בהיסוס, אבל הוא כבר נחפז קדימה. דברי המהוססים ניתזים מגבו המתרחק בלי לעשות עליו שום רושם.
אנחנו עושים עיקוף סביב הבניין ומגיעים אל אחורי הבניין. למעלה יש כמה חלונות קטנים מוארים ומתוכם בוקע קול של מים זורמים ושירה באנגלית.
הוא מניח יד על זרועי ומחייך בשובבות. "זה בטח השחקן ההוא עם התחת החמוד במכנס השחור ששר." הוא אומר וממשיך ללכת הלאה. מעלינו נשקף מגרש החניה. האוטו שלנו מלבין בחשכה בפינת המגרש. הוא פונה לכיוון המסלעה התלולה המעפילה למגרש החנייה ואני מתחיל למחות שאין לי שום כוונה לטפס עליה כדי להגיע לרכב.
"תירגע כבר, יא לחוץ." הוא מסנן. פותח את המכנסים ומשתין על הסלעים.
הוא כזה פרא אדם. תמיד מעדיף להשתין בחוץ ולא במשתנות ציבוריות מצחינות. הזין שלו נראה ענק וכהה באור הקלוש.
אני משתין לצידו ואחר כך אנחנו ממשיכים ללכת במעלה השביל. אני בטוח שעוד רגע נתקל בגדר ונאלץ לחזור כלעומת שבאנו, אבל ניסיון רב שנים לימד אותי שאין טעם להגיד לו כלום.
אני ממשיך ללכת לצידו בשתיקה ולהפתעתי במקום גדר יש שם מצפור בנוי בצורת חצי עיגול עם עמודים מאבן וגג עץ מעליהם. באמצע עומד כן אבן ועליו ניצב ראש מפוסל. "בטח של רבין." הוא אומר בבוז.
ואכן השלט מצהיר שזה אכן רבין ז"ל שמשקיף יחד אתנו מהמצפור. מדרגות תלולות יורדות אל גן שעשועים גדול מתחת למצפור ואילו מגרש החניה נמצא מעלינו. רק עוד כמה מטרים במעלה השביל ונגיע אליו, אבל לא. הוא מחליט לרדת למטה, אל הגן.
"אבי?" אני אומר בתחינה, "לאן אתה הולך? האוטו פה למעלה."
"כן, אבל עכשיו כולם נדחפים לצאת מהחנייה." הוא מקפץ במדרגות כעלם צעיר. "נו בוא. זה יותר כיף מלהיתקע בפקק." הוא מפטיר מעבר לכתפו ומתקדם בלי להביט אחורה. בטוח שאני בעקבותיו. אני מוחה רפות, אבל מציית ועוקב אחריו.
השעה כבר אחרי אחת עשרה בלילה. ירח צנום ושני פנסים חיוורים שופכים אור קלוש על הגן המשתרע מנומנם על טרסה ענקית מכוסה חצץ דק. כל המתקנים עומדים לרשותנו בלבד. אני נדבק בעליצותו הילדותית ורץ אחריו, צוחק נהנה מהשמחה שלו. אנחנו מתנדנדים, גולשים, מטפסים על סולמות, רצים כמו ילדים במעברי עץ תלויים באוויר, גולשים יחד במגלשת פלסטיק אדומה וענקית מדורגת במדרגות מתעקלות, ומגיעים לסופה מתנשמים וצוחקים.
אני רוצה לנשק אותו, אבל הוא כבר מנתר ודוהר קדימה. "תראה את החבית המתגלגלת, גדול!" הוא צועק ורץ, נלהב כמו ילד, לחבית העץ הניצבת בפינה חשוכה.
אני רץ אחריו כמובן, לא מנסה אפילו למחות שכבר מאוחר, שמגרש החניה כבר ריק, ושצריך ללכת הביתה, מחר יום עבודה. אני כבר יודע שאין טעם, הוא רוצה להתגלגל בחבית והוא יעשה את זה למרות כל מחאותיי.
אנחנו נכנסים לחבית. היא מדיפה ריח של עץ וזיעה ישנה. קירותיה הכהים מצוירים גרפיטי ילדותיים. אנחנו רצים בתוכה כמו שני אוגרים ענקיים בתוך גלגל צעצוע, ובסוף נשכבים לנוח, הראש למטה, הרגליים למעלה, הגב מתרווח בנוחיות מפתיעה בתוך עיקול העץ.
הוא לוקח את כפי בכפו ומחייך אלי חיוך מלוכסן ובעיניו נדלק ניצוץ מטורף שמדליק אותי מיד. אני מכניס את אצבעותיו לפי, מלקק את כף ידו, עיני בעיניו. עכשיו כולי שלו, גם בלי שאגיד מילה הוא יודע את זה, הוא הרי כבר מכיר אותי.
"אל תזוז." הוא מורה לי ופותח את מכנסי, מושך אותם עד לברכי, התחתונים באים בעקבותיהם.
חולצתי היפה מופשלת למעלה ונקשרת סביב פרקי ידי, העץ חמים ומחוספס כנגד גבי ועכוזי החשופים. החולצה תתלכלך ותתקמט חולף הרהור במוחי, הוא מניח יד קרירה על בטני ואני שוכח מהחולצה.
"עצום עיניים ושכב בשקט." הוא מורה לי ונעלם.
אני שוכב בשקט. מאמץ את אזני לשמוע את הרחשים מחוץ לחבית. שומע את רחש הרוכסן שלו, רשרוש של בד, קריאה צורמנית של ציפור לילית, ואז הוא שוב לצידי, ערום לגמרי חוץ מגרביו, נשכב מעלי, עכוזו השחום השרירי והחלק מתחכך בפני. החבית נעה קלות מצד לצד ומתייצבת כשהוא כורע מעלי. החור ההדוק והריחני שלו בדיוק מעל פי. אני מתחיל ללקק אותו, דוחף לתוכו את לשוני עמוק ככל האפשר. הזין שלי עומד בטירוף ואני מנסה לשחרר את ידי, משתוקק להחליק על הגוף הצנום והמתוח שמצמיד אותי לקרקע העץ המתנודדת תחתי.
הוא סוטר על ירכי. "לא, אסור!"
"אבל אבי." אני מייבב בתסכול.
"תהיה ילד טוב, זה ישתלם לך." הוא מגחך.
אני יודע למה כוונתו שזה ישתלם לי ואני נורא משתדל להיות ילד טוב, נורא נורא משתדל, כבר מזמן הוא לא נתן לי, ואני כל כך רוצה... אני מתאפק, עושה מאמצים למלא את הוראותיו בדייקנות. מוצץ לו את הזין והביצים, מלקק את החור שלו, וכל הזמן מתאפק בקושי לא לגמור לו בפה.
הוא צוחק רכות, מהדק את אצבעותיו מתחת לביצים שלי כדי לעזור לי לא לגמור. "אפשר לחשוב שלא גמרת כבר שבוע." הוא מגחך.
עשינו אהבה רק הבוקר, כמו שאנחנו עושים כמעט כל בוקר, אבל אז זה היה סתם, במיטה שלנו, עכשיו זה אחרת.
"בבקשה, בבקשה אבי," אני מתחנן, "תן לי בבקשה."
"מה לתת לך חמוד?" הוא לוחש. לשונו חולפת, חמה ורטובה על כיפת הזין הבוער שלי, אצבעותיו הארוכות נמצאות בכל מקום בבת אחת מרפרפות על עורי הלוהט.
"אני רוצה לזיין." אני לוחש, "רוצה לזיין אותך בתחת, בבקשה אבי?"
"לא יפה לדבר ככה." הוא מהתל בי, וסוטר על צידי עכוזי החשוף.
אני מייבב, מתנצל ושב להתחנן עד שהוא מואיל בטובו להתהפך על צידו ולאפשר לי להיצמד אליו. אני מכניס את הזין שלי לאט לאט לחור ההדוק שלו, עוצר אחרי כל מ"מ, מנשק, מלטף, מוודא שזה לא כואב, ושוב ממשיך בזהירות.
סוף סוף אני כולי בפנים. ידי כרוכות סביבו, זה כל כך טוב. החבית מיטלטלת קלות לפי קצב תנועותינו ואני כל כך מאושר... אני מוכן למות ברגע זה מרוב עונג.
אני בתוכו, אבל הוא קובע את הקצב ואת התנוחות. לפי הוראותיו אני מתהפך על גבי, מתיישב, גבי נסמך אל עיקול החבית והוא משופד עלי. ידי על הזין היפה והגדול שלו, פני טמונות בכתפו. הוא מזיע ואני מלקק את טיפות הזיעה המלוחות מעל עורו, מאושר וגאה על העונג שאני מסב לו.
כמו תמיד זה נגמר מהר מידי. אני לא מצליח להחזיק מעמד אחרי שהוא גומר. האנחה שלו, הזעזוע שחולף בגופו, הזרע שלו שמתיז על אצבעותיי גורמים לי להגיע מיד אחריו לשיא. אני מלקק מכפי את הנוזל הלבן והמלוח שפרץ מגופו והוא דוחף את לשונו לפי, טועם את הזרע שלו מלשוני, מועך אותי אליו ומחייך חיוך ניצחון יפיפה כשאני לוחש באזנו כמה אני אוהב אותו.
"זו הייתה ההפתעה שלי?" אני שואל כשאנחנו מתלבשים.
הוא מופתע. "לא. מה פתאום? זה היה סתם בפוקס. ההפתעה שלך זה נסיעה לחו"ל. אנחנו נוסעים לשוויץ בשבועות."
אני מותח את שפתי בחיוך, מארגן את תווי הפנים שסביב החיוך להבעת שמחה ולא מגלה לו עד כמה אני שונא לנסוע איתו לחו"ל. בחו"ל הוא נעשה היפר אקטיבי עוד יותר מהרגיל. ברגע שאנחנו בטיול הוא חייב לנצל כל דקה, לראות הכל, לבלות כל הזמן, לא לנוח רגע, כי לנוח אפשר בבית, והזיונים... אני הרי מת עליו, אבל אחרי שחציתי את כל פראג, ניס, פריס ולונדון ברגל תוך שאני עומד בלוח זמנים קפדני, מנווט לפי מפות וקורא מדריכי טיולים משמימים, אני הרוס לגמרי ורוצה רק לישון.
הוא לעומתי קופץ בהתלהבות על המיטה החדשה, מתלהב מהמזרון הרך, מהראי שמול המיטה, וכמה דקות אחר כך הראי משקף את גופותינו הערומים מתפתלים על השמיכות המתוחות בקפידה, הורסים בלי רחמנות את עבודתה של החדרנית. אחרי הטיולים איתו אני חוזר מותש, רזה יותר בק"ג או שניים, ועייף כמו אחרי מילואים בעזה.
"ארגנתי הכל לבד." הוא מתפאר, "קניתי מפות וספרי הדרכה חדשים. יש לנו עוד שבועיים להתכונן. מחר נתחיל."
כלומר במשך השבועיים הבאים עלי ללמוד מסלולים ואתרים בשקידה כאילו הם חומר לבחינת בגרות.
"יופי." אני אומר, "נהדר, באמת יפה מצידך אבי, תודה רבה על ההפתעה."
הוא נותן לי יד ועולה בדהרה במעלה המדרגות מושך אותי אחריו. "הפעם זה יהיה אחרת." הוא מבטיח כמו תמיד, "נעשה הכול באיזי, ננוח כל לילה, נקום מאוחר, נאכל טוב. הפעם אתה תהנה עמי"
כן, בטח. אני חושב לעצמי עייף כבר מראש. אני מכיר כבר את ההבטחות שלו, אבל אני רק מחייך שוב ונכנס בצייתנות לרכב, מתיישב כמובן במושב שליד הנהג.
הוא יושב מול ההגה, ומתניע, "אני נורא רעב. יש מצב שתארגן לי משהו לאכול?"
"בטח." אני כובש פיהוק. "מה שתרצה אבי. מה להכין לך?"
"לא יודע. תפתיע אותי." הוא מחייך.
