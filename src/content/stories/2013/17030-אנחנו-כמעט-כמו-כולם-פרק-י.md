---
id: 17030
title: "אנחנו כמעט כמו כולם - פרק י'"
author: "יובל אור"
author_id: 1075
date: "2013-10-21"
category: "אהבת גברים"
tags: ['אירוטיקה גברית']
prev_chapter_id: 17029
next_chapter_id: 17031
original_url: "http://gogay.co.il/story.php?id=17030"
---

# אנחנו כמעט כמו כולם - פרק י'

הבית שהגענו אליו הוא בית אבן עתיק, מוקף גינה פרועה וירוקה. בפנים הכול נוח ותרבותי מאוד. הרבה קטיפה אדומה וצהובה, וילונות עם דוגמא פרחונית עליזה, אח גדולה עם שכבת מתכת נוצצת והמון ספות ושולחנות זעירים עמוסי מזון ושתייה.
אבי אוחז בעדינות בכפי מושך אותי אחריו, מציג אותי לפני המארח שלנו - הודי הדור בלבושו משופם ומקריח.
הם מדברים אורדו. אני מזהה את צליל השפה, אבל לא מבין כלום. רוב הנוכחים הם הודים, אבל יש גם סינים, או שאולי הם פיליפינים?
אנשים מחייכים אלי, לוחצים את ידי, מנסים לדחוף צלחת וכוס לכפי. אני מסרב בשתיקה, משפיל עיניים, מנסה לראות ולשמוע כמה שפחות. רוצה רק שזה יגמר כבר ושאוכל ללכת מכאן. מרגיש כמו בתרגיל החטיבתי ההוא שנפל עלי במילואים באמצע אוגוסט חם ולוהט - אתה שונא כל דקה, אבל שותק וממתין שהעונש הזה יגמר כבר ותוכל ללכת - ככה בדיוק אני מרגיש כעת,
אני רוצה הביתה. אני רוצה את המיטה שלי, את ידיו של אבי סביב גופי, רוצה ללכת מכאן.
אני יושב מתוח לצידו של אבי מסרב לכיבוד, מסרב לשתיה חריפה. מעשן באנג עם חומר מעולה ולא מרגיש שום הקלה. בוחן בחשש את כפות ידיו של האיש שנבחר לבצע בי את המעשה. הוא שוויצרי קטן קומה ושמנמן. פניו ורודות ועגולות, עורו לבן וענוג כשל נערה ועיניו כחולות וחסרות הבעה כאילו צוירו על חרסינה.
לוקחים אותי לאמבטיה מהודרת, הקירות מצופים קרמיקה לבנה עם שולי זהב והמגבות עבות רכות וצחות כשלג.
אני מביט בהן, מביט בבקבוק החוקן החד פעמי שנדחף לידי, נזכר בשלג של לבנון שהוכתם בדם של החברים שלי ומתאפק לא לבכות.
עושה לעצמי חוקן ורוצה לצאת. הצעיר ההודי שעומד ושומר ליד הדלת דוחף אותי פנימה, הבעת התנצלות על פניו, ונותן לי עוד בקבוק חוקן.
אני עושה הכול שוב פעם. הפעם המים יוצאים מגופי נקיים לגמרי. הצעיר ההודי מרוצה ועוזר לי ללבוש את בגדי העור שהכינו למעני.
אחר כך אני פוסע בעקבותיו יחף עם ישבן וזין חשופים, חזי עטוף רצועות עור מגוחכות, מגיע שוב לסלון.
במרכז בדיוק מעל לשטיח ההדור תלוי נמוך מידי מעין ערסל עור. הם משכיבים אותי בתוכו, מושכים ברצועות ואני מתרומם ושוכב גבוה מעל כולם.
מביט סביבי, חש את גבי וישבני נלחצים אל רצועות העור המחוברות זו לזו בטבעות מתכת קרות שהולכות ומתחממות מחום גופי, מחפש את אבי ומוצא אותו לצידי.
הוא לוגם ויסקי מכוס כבדה ונוצצת, פניו לוהטים ועפעפיו הכבדים מכסים את עיניו. איני יכול לפגוש את מבטו, אבל ידו האוחזת בכפי לחה מזיעה.
מישהו מנסה לאזוק את ידי ואבי מתווכח איתו באורדו מהירה. ידי נשארות חופשיות, אבל רגלי מורמות למעלה ונקשרות מפושקות לתוך ארכופות נוקשות מצופות עור.
אני שוכב ומביט אל התקרה שקורות עץ כהות משנים חוצות אותה לאורכה. נברשת מזכוכית כחולה חיננית וקלילה מנצנצת לימיני. כאב קל מתחיל לטפס במעלה ירכי הפסוקות כמו ירכיה של אישה העומדת לעבור בדיקה גינקולוגית.
אני משתדל לאטום את חושי ולרפות את גופי, חבל שלא עישנתי עוד קצת מהבאנג המשובח ההוא.
השוויצרי נועץ בי את עיני החרסינה הקרות שלו ומישהו פולט צרחת צחוק נשית שתויה. מוזר, לא ראיתי שם אף אישה. יד קטנה וקרירה מגששת בין ישבני. ריח של חומר סיכה אנאלי והתחלה של כאב.
משהו קריר ונוקשה מתחיל לחדור את גופי. אני חייב ללכת מפה מהר. אני נושם עמוק, עוצם את עיני, מרחף מתוך גופי, עוזב את החדר היפה ההוא, עולה עד לתקרה, משתהה לרגע ליד הנברשת הכחולה ויוצא החוצה. מרחף קצת סביב הארובה ואחר כך מסתלק משם.
כל אותו הלילה אני נשאר מחוץ לבית הזה, מחוץ לגוף שלי, מחוץ לעולם שלי. מטייל אי שם בין העצים הגבוהים שצבע עליהם ירוק אביבי מעורר תאבון, מתפעל מהכוכבים הנוצצים בשמים השחורים, ממתין עד שיגיע הרגע שאוכל לחזור.
אני חוזר לעצמי רק לפנות בוקר. שוכב על סדין לבן, גופי שקוע במזרון רך מידי, ראשי מונח על כרית תפוחה מידי.
כולי כאוב ונוקשה. כבר הרגשתי פעם את הכאב הזה. מזמן, לפני שנים, אחרי מריבה קשה הוא קשר אותי, הצליף בי, חדר לתוכי בכוח ואחר כך, מבוהל ממעשיו, סימם אותי כך שישנתי למעלה מיום תמים.
הייתי צעיר יותר וגופי החלים במהירות, וגם ליבי שכמעט נשבר הבריא לבסוף, אבל כעת אני כבר עייף ומצולק מידי. ההחלמה הפעם לא תהיה קלה כל כך.
אני מתגלגל על צידי ומוצא אותו יושב על כסא ליד המיטה ומביט בי. הסהרונים הסגולים סביב עיניו אומרים לי שהוא לא ישן הלילה. יש קמטים חדשים על פניו הצנומים, שערו פרוע, מזדקר מעל לראשו כאילו חושמל, והיד שהוא מניח על לחיי לחה מזיעה
"איך אתה מרגיש?" הוא שואל ברכות. חרדה לא מוכרת נשמעת בקולו.
"אני בסדר." אני מתיישב במהירות.
עווית של כאב שאני מדכא מיד חותכת את מרכז גופי, והנה אני כבר על רגלי.
"איפה הבגדים שלי?"
הוא מושיט לי את מכנסי וחולצתי, מנסה לעזור לי להיכנס לתחתונים. אני דוחה במנוד ראש את עזרתו. לא רוצה שיגעו בי, לא רוצה להרגיש ידיים של אף אחד על גופי, אפילו לא את אלו שלו.
זה מכאיב רק כשאני נושם. דוקר לי כל פעם שאני זז מהר מידי, אבל אני יכול לעמוד בכך. אני חזק, אני גבר, אני לא אשבר. הנה אני כבר לבוש. דוחף את רגלי לנעלי ההתעמלות ולא מניח לו לשרוך אותן.
"עזוב כבר, לא צריך. רוצה הביתה." אני עונה בקוצר רוח כשהוא מציע לי לאכול משהו לפני שנלך.
אנחנו מתגנבים דרך הבית השקט, מגיעים במהירות חשאית אל הדלת שנפתחת ביעילות משומנת, נענית ברצון ללחץ של ידו על הידית המוזהבת, וכבר אנחנו בחוץ, מוצפים אור בוקר אירופי רך וקריר.
אגם ציריך בוהק מולנו, נקי ועליז, השמים כחולים והאוויר שקוף עד להדהים. אני מביט בו והוא בי. הוא נראה רע כמו שאני מרגיש.
"השעון שלך." שולף אבי את השעון שלי מכיסו. נתתי לו אותו לשמירה אתמול לפני החוקן.
אני בוחן בעיון את הרצועה שהחלה להישחק מעט, מבחין שאחד מקישוטי המתכת שלה נפל, שהעור איבד את בהקו הרך ומבין שהמגע שלה בעורי איבד את יכולתו לנחם אותי. עד אתמול היא סימלה בעיני בטחון ואהבה והבוקר היא סתם רצועת עור בלויה וסרת טעם.
בשתיקה אני מנתק מעליה את השעון היקר והמשובח, דוחף אותו לכיסי ושומט את הרצועה לרגליו של אבי.
פניו קופאות בהבעה מנותקת חסרת רגש שמכסה על אומללות וייאוש. הוא מתכופף, מרים את הרצועה המיותמת ודוחף אותה לכיסו.
אנחנו מחליפים עוד מבט ארוך. זה מבט פרידה אני חושב לעצמי, ולא חש שום כאב או צער.
"קדימה בוא נסתלק מכאן, אני מת לחזור כבר הביתה." אני אומר בקול רם מידי והולך משם בלי לטרוח ולהביט אם הוא בא בעקבותיי.
למרבה הצער עלינו לבלות עוד ארבע שעות בציריך לפני שנוכל להסתלק משם. שמנו את המזוודות בלובי ובקשנו מהפקידה הנחמדה שתשגיח עליהן והלכנו לטייל בפרק הנחמד עם עצי הדולב הענקיים שנמצא ליד המלון.
"אתה לא חושב שכדאי שקודם תבוא הביתה ותגיד שלום לילד לפני שאתה מסתלק?" שאל אבי בקול צרוד, ושוב השתעל קצת.
"לא." אמרתי בפסקנות.
החלטתי לנסוע משדה התעופה לכפר אל יוסי וג'ו - חברים ותיקים שלנו שהצליחו להמשיך לחיות יחד אחרי הרבה פרידות ומריבות ובגידות. הם יבינו אותי ויתנו לי את הזמן שאני זקוק לו לשבת בשקט, לנוח ולשכוח את מה שקרה בבית על גדות אגם ציריך.
"אבל מה אני אגיד לו?" חזר אבי ושאל בחוסר ישע.
"שאני צריך לנוח מהחופש אתך." עניתי בקשיחות מסרב לגלות לו את תוכניותיי.
"הילד יתאכזב מאוד. אתה יודע שהוא נורא קשור אליך." הביט בי אבי בתוכחה. הילד היה נקודת התורפה שלי והוא לחץ עליה בלי רחמים. זה היה מרגיז ולא מועיל כאחת.
"תראה," חזר אבי ואמר כשישבנו על גדות הנהר מול כנסיה גדולה ויפה עם גג רעפים צבעוני, מניחים לשמש לחמם את גבנו. "אני חושב שאתה קצת בהלם ממה שקרה. עברת גבול שהפחיד אותך תמיד ו..."
"לא עברתי שום גבול. אני לא זוכר שום דבר ממה שקרה שם." עניתי בקוצר רוח. "ברגע שהשוויצרי נגע בי הסתלקתי משם."
אבי נשך את שפתו התחתונה והמלאה, מביט בי במבט מיוסר. "אני מבטיח לך שהיית שם כל הזמן. לא הסתלקת לשום מקום." אמר בקול חרישי, מביט בי כאילו הייתי מטורף. ניסיתי להסביר לו איך ריחפתי משם, משאיר להם את גופי בלבד והוא נאנח וכבש את ראשו הפרוע בין כפות ידיו.
"בסדר." אמר לאחר שתיקה ממושכת, "אז הצלחת לנתק את עצמך מהגוף שלך וללכת משם, כמו שאתה קורא לזה. זו תגובה די נפוצה של קורבנות התעללות, אבל אני נשבע לך שלא רציתי להתעלל בך, רציתי שתפרוץ את הגבולות שלך, שתשתחרר מפחדים."
"אם ככה השגת את שלך, באמת פרצתי את הגבולות שלי והשתחררתי אבי," עניתי במרירות, "השתחררתי ממך."
הוא מביט בי בחוסר אמון ושותק, ואני יודע שהוא מתאפק לא להזכיר לי את כל הפעמים שעזבתי אותו וחזרתי עם הזנב בין הרגלים.
"רק כדי שתדע, בסוף הוא לא עשה את זה." גילה לי אחרי שתיקה ממושכת שבה כפי הנראה שקל אם זה רעיון טוב לגלות לי את האמת לאמיתה. "אחרי שהוא הצליח להכניס ארבע אצבעות ואתה לא זזת בכלל, הוא החליט שאתה מסומם. כמה שהסברתי לו ששמרתי עליך כל היום ולא לקחת כלום הוא התעקש שזה לא יכול להיות, ואמר שהוא לא מוכן לבצע פיסט על בן אדם מסומם."
"למה? מה זה משנה לו בכלל?" התפלאתי.
אבי משך בכתפיו. "הוא אמר שזה לא אתי ושאם אתה לא מסוגל לשתף איתו פעולה הוא מפסיק הכול."
"בסדר. זה לא משנה כלום. אני עדיין עוזב אותך."
"אבל עמי..." משך אבי בשרוולי בקוצר רוח. ניערתי אותו מעלי ופסעתי לאורך הנהר הירקרק, מביט בברווזים השטים במים.
הוא הלך לצידי, הגלגלים במוחו פועלים במהירות שיא, תרים אחרי תחבולה שתעצור אותי, שתגרום לי לשוב ולהיות תחת השפעתו. אני מכיר את דרך החשיבה שלו כל כך טוב. גם בלי להביט בו אני יודע איזו הבעה יש על פניו. הוא חושב שהוא מכיר אותי באותה מידה, אבל הוא טועה. יש דברים שהוא לא יודע עלי ואולי לא ידע לעולם.
"איך אתה מצליח לעשות את זה? להסתלק פתאום ולהשאיר רק גוף בלי נשמה?" שאל לבסוף בפשטות.
"זו מין תחבולה שלמדתי לעשות פעם מזמן, כשעוד הייתי ילד." עניתי, "לא ספרתי לך על זה?"
"לא. לא זוכר שספרת לי דבר כזה."
"זה עוזר כשמישהו חזק יותר מנסה לעשות לך דברים." הסברתי בנחת, כאילו זה סתם דבר רגיל, אבל גל של בחילה עלה בי. עוד רגע ואקיא את הקוראסון שאכלתי הבוקר.
"איזה דברים?" חקר אבי בדאגה וכף ידו התגנבה לכפי, יד חמה ואוהבת, חזקה ומגוננת. איך למרות כל מה שקרה עדיין מגע היד היפה שלו בידי נותן לי תחושה כל כך טובה?
בקשיחות אני מתנער ממנו, מפנה אליו את גבי. "זה לא משנה עכשיו. הכול נגמר, אני עוזב אותך."
"נו, די." הוא מעווה את פניו בקוצר רוח, מניף את ידו בביטול. "אל תדבר שטויות."
"זה לא שטויות, רצית שאני אעבור את הגבול וזה מה שעשתי ותנחש מה? אתה לא עברת יחד איתי. אתה נשארת מעבר לגבול."הוא מתחיל לאבד את קור רוחו ורוקע ברגלו כמו איזו פרימדונה מפונקת. "אני לא מסכים, אתה לא יכול. יש לנו כל כך הרבה דברים יחד, הבית, והילד וכל הדברים שלנו וכל השנים שלנו יחד. אסור לך, אני לא מסכים! לאן תלך? אליו? אל הבחור ההוא מהאינטרנט?"
"לא הולך לאף אחד. אני פשוט רוצה להיות בלעדיך, נמאס לי מהשתלטנות שלך, מהפקודות שלך, מכל מה שאתה עושה לי. בעיקר נשבר לי מהזלזול שלך בי."
"זלזול?" הוא מצטעק בזעם, "אני לא מזלזל בך, טיפש אחד! אני אוהב אותך. כל מה שאני עושה זה בגלל שככה אתה רוצה, ככה אתה אוהב את זה, כל המשחקים שלנו במיטה, זה הכל בגללך ובשבילך."
"אני לא מדבר על מה שקורה אתנו במיטה. אני מדבר על החיים שלנו יחד. זה התחיל אולי כמו משחק, אבל במשך הזמן המשחק הזה עבר גם לחיים שלנו. הפעם עברת כל גבול! שכחת שאני לא הילד שהייתי פעם, נמאס לי! אתה לא מכבד את הפרטיות שלי, נכנס לי לתוך האי מייל, מחטט לי בדברים הפרטיים, בולש אחרי. אתה מתייחס אלי כמו אל רכוש ונמאס לי!"
"אני לא מתייחס אליך כמו אל רכוש. אני אוהב אותך ואתה אוהב אותי. אנחנו אוהבים ואנחנו לא נפרדים. אני לא מסכים שנפרד!"
כמו תמיד הוא פשוט סירב להקשיב לי ובדרכו המאוד אופיינית התעלם מדברי. בתמורה גם אני התעלמתי ממחאתו, וככה נהלנו דו שיח של חרשים, מסרבים להקשיב איש לרעהו.
