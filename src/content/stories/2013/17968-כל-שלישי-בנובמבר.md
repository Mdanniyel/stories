---
id: 17968
title: "כל שלישי בנובמבר"
author: "שקוף"
author_id: 1717
date: "2013-05-06"
category: "אהבת גברים"
tags: ['אהבה מרחוק']
prev_chapter_id: None
next_chapter_id: None
original_url: "http://gogay.co.il/story.php?id=17968"
---

# כל שלישי בנובמבר

אנחנו מדברים מידי פעם בטלפון, מחליפים אי אילו מיילים, ומידי פעם נפגשים במקרה ברחוב, אבל סך הכול החיים שלו ושלי מתנהלים בקווים מקבילים שלעולם לא יפגשו.
זה לא משהו אישי, אנחנו פשוט שונים מידי זה מזה. סגנון החיים שלי ושלו מתנגשים, אין לנו שום דבר משותף, אפילו לסרט אנחנו לא יכולים ללכת כי הוא שונא את הסרטים שאני אוהב, ואני מתחלחל מפחד וגועל כשאני צופה בסרטים החביבים עליו.
השוני ביני לבינו נובע לדעתי משני סיבות - ראשית יש את הבדלי האישיות, ושנית פער הדורות.
הוא מבוגר ממני ביותר מעשרים שנה, חי לבד בדירה קטנה ומבולגנת, מעשן, שותה, חובב ספורט, בעיקר אגרוף ונערים צעירים ובהירי עור שמורשים להישאר לגור איתו לא יותר משבועיים גג.
הוא מעין אקס שלי - גבר גדול וגס שבחיים לא היית מאמין שהוא הומו. גם לו לקח די הרבה זמן להבין את זה ולכן יש בעברו אקסית מרירה ושני ילדים מבוגרים ממני שהוא שונא לדבר עליהם. כשהוא חייב להזכיר אותם הוא תמיד קורא להם 'הילדים' וקמט של כאב נחרץ בין גבותיו, אבל זה קורה לעיתים מאוד רחוקות ומיד אחר כך הוא משתכר כדת וממשיך לא לדבר על זה. הוא מקלל הרבה, בעיקר ברוסית, טיפוס גופני כזה, שעיר, מלא גוף, לא מטופח, בז לאופנה ולפוליטקלי קורקט.
אני לעומתו אוהב לדבר על הכול והרבה, אוהב בגדים יפים ואופנתיים ואוהב את בן זוגי - למרות שמידי פעם אני חוטף קראש רציני על יפיוף זה או אחר - אני שונא אגרוף, אוהב סרטי בנות ויש לי המון חברות טובות שהולכות איתי לבכות בסרטים רומנטיים וגם לקניות ולמספרה. אני מבשל טוב, פמיניסט מושבע והולך להפגנות של השמאל וכן, אני די חמוד, למרות שאני ממש עתיק לעומת הבחורים שהוא מארח במיטה שלו, ובכל זאת, פעם בשנה, בשלישי לנובמבר - היום שמפריד בין יום ההולדת שלו לשלי - אני מגיע לדירה שלו לתת לו את מתנת יום ההולדת שלו.
אתם חושבים שהוא שמח לקבל אותי לכמה שעות במיטה שלו?
הצחקתם אותי.
אני צריך להתחנף אליו, לפתות אותו ולהציע לו שאגלח אותו (הוא נורא אוהב את זה) ואחר כך להתחנן שייתן לי לעסות את עורפו ולפנק את כפות רגליו, רק אז הוא מרשה לי להחדיר יד לתחתוניו - תחתוני סבא לבנים ולא סקסיים מכותנה לבנה בדרך כלל עם גומי רפוי מעט – ובכל פעם אני מופתע מחדש לגלות שהזין שלו נשאר צעיר, רענן, עבה ונוקשה מאוד.
אחרי שאני מביע את התפעלותי והערכתי אל תוכן תחתוניו, (במעשים, לא בדיבורים), הוא מושך אותי אליו, מושיב אותי על הזין שלו ומניח לי להשתולל עליו קצת בעוד הוא אוחז בי בכוח, מעביר ידיים גדולות וקשות על גופי, צובט את הפטמות ונושך את כתפי, ולבסוף מעמיד אותי על ברכי, אוחז ביד בוטחת באברי הזקוף ודש בתוכי בשתיקה עד שאני גומר בצעקות עונג.
אחרי שאני בא על סיפוקי הוא אומר, "תודה על המתנה שלי ילד מתוק. מזל טוב לשנינו." וגומר גם כן.
אחר כך אנחנו מתחבקים קצת ואחרי כמה דקות הוא נרדם. אני מנמנם לצידו, מאושר מאוד, עייף ומסופק, וכשהוא מתחיל לנחור אני מתעורר ומסתלק משם לחיים הרגילים שלי ולא חוזר לדירה שלו עד השלישי לנובמבר הבא.
