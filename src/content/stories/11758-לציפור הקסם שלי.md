---
id: 11758
title: "לציפור הקסם שלי"
author: "גילגיל"
author_id: 825
date: "2004-11-14"
category: "אהבת גברים"
tags: ['אהבה', 'סיפורי אהבה', 'אהבת גברים']
prev_chapter_id: None
next_chapter_id: None
original_url: "http://gogay.co.il/story.php?id=11758"
---

# לציפור הקסם שלי

לציפור שלי.



אם הייתי אריה , הייתי נותן לך לרבוץ עליי, גם אם הייתי צריך לישון כל היום כדי שיהיה לך משהו יציב לשבת עליו .  ואם הייתי צריך ללכת לאנשהו, הייתי קם בזהירות ולאט כדי שלא תתערער לך הקרקע . ואז גם הייתי הולך בראש זקוף ומציג אותך לכולם שיראו שאתה איתי ואנחנו שומרים אחד על השני .



...כאילו לא יכולת למצוא לעצמך בספארי הענק הזה איזה נקודה לעמוד עליה.



אם הייתי ג'ירף , הייתי זוקף את הראש ומעלה אותך כשאתה ניצב על ראשי ככה עד למעלה,  עד שאני אביא אותך אל העץ הכי נח והכי גבוה , וכל זה סתם בשביל התירוץ להיות איתך יחד ,



...כאילו אתה לא יכול לעוף לך מעלה לגובה  10 מטר  .



אם הייתי פיל , הייתי נותן לך להתייצב עליי ומפלס לנו דרך ארוכה  בספארי. בבטחה ובזהירות. ואתה תסתכל ותהנה לך מהנוף לאט לאט, סיור ספארי לאור שקיעה. 



.....כאילו אתה  לא באמת יכול לפרוש כנף ולחלוף את כל הספארי וליהנות ממנו כמה שתרצה ובאיזו שעה שתרצה. גם זה סתם בשביל ששנינו נהיה יחד כל הזמן . 



אם הייתי גמל,  הייתי נותן לך קרקע עליי והיינו חוצים לנו מדבריות שלמות. היינו עוצרים בואדיות, בנווה מדבר.  כדי שאתה תשתה לך ותנוח ותשתכשך לך במים. כך היינו ממשיכים עד לארץ המובטחת שלך .



...וגם.  כאילו לא יכולת לקחת כמה חברים, קצת כוח ולחצות לכם ארצות ויבשות שלמות....



אבל איזה יופי של תירוץ לעבור ולחוות איתך מסעות ארוכים... שוב, רק ביחד. 



אני ואתה.



ככה הכול כאילו...



סתם תירוץ להיות איתך יחד.





לבודי שלי.
