---
id: 15555
title: "שיר טרנסג'נדרי"
author: "היהודי"
author_id: 1519
date: "2009-07-01"
category: "יצירה טרנסג'נדרית"
tags: ['אהבה', 'סיפורי אהבה', "יצירה טרנסג'נדרית"]
prev_chapter_id: None
next_chapter_id: None
original_url: "http://gogay.co.il/story.php?id=15555"
---

# שיר טרנסג'נדרי

הלילה ארד בשירה וציור

מופע בלהות טרנסג'נדרי


גופה רפויה מזדקנת

עטוייה נוצותיו הדלילות של טווס


הלילה ארד בצרחות ואימה

מחלת נפש נעורה מתעוררת


גופה רפויה כואבת ומדממת

עטויה רסיסיו הדלים של שפיות


הלילה ארד בתופים ובמחולות

נפש ערה ושמחה כמו זמרת ים תיכונית


גופה יציבה וגמישה

שנים של ערות ובגרות


הלילה ארד שתי פעמים

גופה שבורה

וגופה מתפרקת


אבוא במילים מוקאות

בשיער מידלדל 

בשפיכת הזרע


הלילה אבוא בכל הכאב

אבוא בכל הכאבים

בשם כל הכאבים וההמתנות

הציפייה וכל החושך

הלילה הזה אבוא עם החושך


הרי הררים של שתיקה


איש לא ידע ,לא ישמע

הלילה באתי מיעקב

הלילה אני יעקוב


ואני מחייכת, אני גבוהה


ידיי אור

עיניים אש

הלילה ארד באש

על השנים וכל המיטות הריקות

הלילה אבוא במיתות


ארד לעולם במילים וצווחות

ארד בצורות


הלילה ארד בצווחות

נוצות של טווס מרוטות

גבותיי ,עצמותיי, עורי

ארד בגופתי מרוסקת

ואתן את הכול.
