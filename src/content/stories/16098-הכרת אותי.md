---
id: 16098
title: "הכרת אותי"
author: "adi"
author_id: 1700
date: "2010-09-19"
category: "שירה אחרת"
tags: ['שירה אחרת']
prev_chapter_id: None
next_chapter_id: None
original_url: "http://gogay.co.il/story.php?id=16098"
---

# הכרת אותי

התפייסת עם אלוהייך, בכל נפשך, בכל לבבך ובכך מאודך . אני חושב שאת ממציאה. גם את האלוהים שלך. את דורשת שאתפייס עם אלוהיי אני בטוח שהוא לא נמצא. התוכחות שלך אפסיות מול חיי ואפילו מול חייך. הלא את אחותי גדלנו באותו הבית, אותה החצר. הכרת אותי רודף אחרייך ומקניט אותך למרות שאת הבכורה. הכרת אותי הולך לבית הכנסת, הכרת אותי תלמיד שקדן. הכרת אותי כועס, אלים. הכרת את ההרואין בדמי ובנפשי ואת האף המדמם. הכרת בי אוהב גברים, אפילו אז לא עזבת אותי. הכרת בי מלוכלך, הכרת בי נקי. הכרת אותי רגוע. הכרת בי שנשאתי גבר לבעל. הכרת בי שהפכתי אב טרי. הכרת בי בראשך החריף, בנפשך החזקה ובלי אלוהיך הרחום. מעדיף לתקוע מזרק בוריד, מאשר את האלוהים שלך בלב. בלעדיו מלאך המוות דבק בי כצל. בלעדיו נחלצתי מטפריו אינספור פעמיים. בלעדיו אני חי, נפשי חזקה ממנו עשרות מונים.
