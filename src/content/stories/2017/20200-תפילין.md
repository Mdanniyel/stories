---
id: 20200
title: "תפילין"
author: "silent boy"
author_id: 2045
date: "2017-03-30"
category: "משהו שונה"
tags: ['המומלצים']
prev_chapter_id: 20199
next_chapter_id: 20255
original_url: "http://gogay.co.il/story.php?id=20200"
---

# תפילין

הם מתבוננים בי. מחכים. כולם מסתכלים עליי, אותו מבט של החרדים באוטובוס - מסתכלים על הזר המוזר.אני יודע למה הם מחכים. הם בוחנים אותי, תוהים אם אני אחד משלהם.אני פותח את מכסה התפידנית. מסיר את המכסה ביד רועדת.לא! אני לא רוצה. אני לא רוצה. המוח צועק והנשמה זועקת.אבל הפה לא אומר כלום. רק היד רועדת קמעה ומביעה את זעזוע הנפש. הם מחכים בדממה אילמת, פניהם קפואות וקשוחות. כל אחד ואחד מהם מביט בי באיבה מאופקת. אני מתיר את רצועות התפילין ומניח להן להיצמד לגופי.התפילין מטפסות עליי. אני נלחם, נאבק בהם עד חורמה.  התפילות כורכות את יריעות העור מסביב לידיי, לראשי. נכרכות בחוזקה. עוצרות לי את הדם ומשאירות סימנים כהים בכל מקום שבו הם נוגעות. מטפסות עד צווארי ומתפתלות כעניבת חנק. אני מרגיש את האוויר הולך ואוזל. את ריאותיי מתפוקקות. ראייתי מתערפלת ורק עלטה מוחלטת אופפת אותי.מחשבותיי נזרקות לתהום הנשייה. תקוותי מתנפצות בשעה שהתפילין מסיימות לעטוף אותי. ליבי מתקשה לקרח.התפילין מסיימות לעשות בי את זממם. ואני נותר כבוי. רובוט. מכונה.אני חלול ומחולל מרגשות. אני לא אני.אני בן ישיבה.
