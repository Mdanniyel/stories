---
id: 20129
title: "חיובי - פרק מא'"
author: "אודיגו"
author_id: 1734
date: "2017-01-12"
category: "אהבת גברים"
tags: ['אהבה וזוגיות']
prev_chapter_id: 20128
next_chapter_id: 20130
original_url: "http://gogay.co.il/story.php?id=20129"
---

# חיובי - פרק מא'

אני סובל מחרדת נטישה. קשה לי עם פרידות. אפילו היציאה של יובל לטיול שנתי של שלושה ימים מזעזעת את עולמי. ליד הילד אני מתנהג בצורה בוגרת, עוזר לו לארגן את הציוד לפי הרשימה, משאיל לו את הצ`ימידן שלי, מסדר את רצועות התרמיל על גבו הדקיק - מתי הילד הזה יגדל קצת? - ומלמד אותו שוב איך להשתמש במצלמה.הוא מחליט אחרי מחשבה מעמיקה לא לקחת את הנייד החדש ושוב אנחנו מחליפים את כרטיסי הסים ואני שוב בעליו הגאה של צביקה פיק, רק לשלושה ימים, אבל בכל זאת.אחר כך אנחנו מחליטים שהוא יישן אצלנו ביום שלפני היציאה ככה שבבוקר אני אקום מוקדם ואסיע אותו לבית הספר עם הציוד ולא נפריע ללינה לישון. הוא אמנם לא אומר את זה, אבל אני יודע שהוא לא ממש סומך על לינה שתעיר אותו בזמן.יובל כל כך חרד שנאחר והאוטובוס ייסע בלעדיו עד שהוא מדביק גם אותי. בלילה לפני הטיול יש לי חלומות מבולבלים שבהם אני רודף אחרי אוטובוסים מלאי ילדים לועגים ומאבד ללא הרף תיקים ומזוודות. בבוקר אני קם עוד לפני השעון המעורר, מכבה אותו לפני שיעיר את נוני והולך להעיר את יובל. הוא כבר ער, מתלבש בזריזות וצוחק כשאני שואל למה הוא לא יכול להתנהג ככה גם ביום לימודים רגיל.בדרך אנחנו משוחחים שיחה קצרה ומאלפת. "אני אתקשר אם אני אוכל, לא בטוח שתהיה קליטה." אומר יובל, "אז אל תלחץ.""אני לא נלחץ. מתי ראית אותי נלחץ?" אני נחפז להגן על כבודי.הילד צוחק ומלטף את ברכי. "בסדר, מה אתה קופץ כמו קשישון? יהיה בסדר.""אני מאוד מקווה שיהיה בסדר ולא תאבד כלום. כובע לקחת? יש לך פלסטרים? אתה בטוח שיש לך מספיק גרביים? מה עם נייר טואלט?""די כבר!" הוא צועק עלי וצוחק, "אני אחזור ביום רביעי בערב, תבוא לקחת אותי בשבע מבית ספר?" הוא ספק בודק, ספק מזכיר לי לפני שהוא יוצא מהרכב."נראה, אולי, אם אני לא אשכח." אני מחייך ופורע את שערו, מתאפק לא לפדח אותו בנשיקות כמו שאר האימהות והאבות סביבנו הנפרדים מילדיהם בהתרגשות."אתה לא תשכח." הוא אומר בביטחון גמור שמועך לי את הלב, "אני מכיר אותך, אתה אף פעם לא שוכח דברים חשובים." רגע אנחנו יושבים בשקט ואז הוא מעיר כמה טוב שהוא חוזר בדיוק ביום שנוני יוצא לקורס ההוא, וככה אני לא אשאר לבד אפילו יום אחד."אין לי בעיה להישאר לבד." אני מודיע לו באומץ.אבל לנוני יש." מפתיע אותי הילד באמירה בוגרת מכפי גילו, ואחר כך הוא בכל זאת נותן לי נשיקה קצרה על הלחי, אבל מתעקש לקחת לבד את חפציו מתא המטען. בבית נוני ממתין לי עם קפה ועוגה, מנחת פיוס אחרי המריבה של אתמול. כעסתי כי הוא חיכה עד הרגע האחרון לספר לי שהוא בכל זאת יוצא להדריך בקורס ההוא למרות שקודם הבוס שלו התעקש שאי אפשר לוותר עליו. התנהל ויכוח גדול בין מחלקת ההדרכה לבוס של נוני. כל אחד רצה אותו לעצמו, ולבסוף מחלקת ההדרכה זכתה כי הבחור שהיה אמור למלא את מקומו התברר כמדריך איום ונורא."באמצע המצגת התברר שהוא לוקה בחרדת ביצוע." צחק נוני באכזריות, ונראה מרוצה מאוד."יש אנשים שהם קצת ביישנים לפני קהל." הבנתי לנפשו של אותו ביש גדא, מקלל בליבי אותו ואת פחד הקהל שלו.אנחנו מחליפים מבט ואני שואל מתי נודע לו שהוא נוסע להדריך, ורק אז מתברר שהוא יודע על כך כבר מתחילת השבוע. "לקחת את הזמן שלך עד שסיפרת לי.""לא רציתי להלחיץ אותך עד שזה יהיה בטוח במאה אחוז." הוא מושך בכתפיו כאילו זה דבר של מה בכך, ואז הוא קולט כמה אני נרגז ופגוע וממהר להרגיע אותי שזה לא יהיה כמו בפעם הקודמת, זה רק לשלושה שבועות והוא ידבר איתי כל יום ויבוא לחופשות. הכל יחלוף עוד לפני שנרגיש בכך הוא מבטיח. "בסדר." אני רוטן בזעף, "די כבר, אז אתה יוצא להדריך בתל אביב, אפשר לחשוב שזה בסוף העולם. תרגיע כבר, פסח מלחיץ אותי הרבה יותר.""אני אצטרך להיות אצל הורי השנה." מודיע לי נוני, "והכי טוב שאתה תהיה אצל הוריך.""אני שונא להיות אצלם, הם תמיד קוראים את ההגדה עד הסוף ושרים את כל השירים האיומים האלו, ואם אחותי תבוא עם כל הדרדסים שלה... אולי נעשה גם השנה סדר חלופי עם כל החבר`ה?""עם איזה חבר`ה? גילי בטח יהיה עם החבר שלו וארי... מי יודע אם הוא בכלל חי? ועם הכוכב הזה לא בא לי אפילו לשתות קפה." כשאנחנו הולכים לישון הוא מתפלא למה אני לא כותב כדרכי בבלוג לפני שאני נכנס למיטה. "לא בא לי יותר על הבלוג הזה, נמאס לי ממנו." אני אומר ופותח ספר, "וגם מהמחשב נמאס לי, כבר כואבת לי היד הימנית מהעכבר הזה.""יום אחד ימאס לך גם ממני, תגיד שלא בא לך עלי יותר, כואבות לך הביציות ממני ותזרוק אותי." הוא מתנבא, ומיד מצטחק מעצם הרעיון המופרך."אני בטוח שלך ימאס קודם.""בחיים לא." הוא אומר בתקיפות, ובתנועה זריזה מושך מידי את הספר, מכבה את האור ואת הטלוויזיה ומחבק אותי חזק. "גם אני אתגעגע אליך נורא יורי, אל תהיה עצוב.""בסדר אני מבטיח להיות שמח." אני אומר, ומרגיש דמעות מדגדגות בקצות העפעפיים."ולדעתי אתה צריך להמשיך לכתוב." הוא מפתיע אותי."אבל לא בא לי, אין לי חשק.""עוד יבוא לך," הוא מבצע חיקוי מפתיע של אורי זוהר ב`מציצים` ודוחף את ידו בין רגלי, "תראה שעוד יבוא לך." ולמרבה הפלא הוא צדק. את האריזה הוא עושה לבד. ככה הוא רגיל ואוהב. הוא לא רוצה עזרה, יש לו את הדרך שלו להניח כל דבר במזוודה, לסדר הכל לפי ההיגיון שלו. אני יודע את זה ולא מציע לעזור, יושב ליד המחשב בגבי אליו, אבל מודע לכל תנועה שלו.כמה זמן נמשכת אריזת מזוודה של תיק עם בגדים לשבוע? אולי חצי שעה. בזמן הזה הנייד שלו מצלצל ללא הרף. למרות שאני שומע רק מחצית מכל שיחה אני ישר יודע עם מי הוא מדבר. די לי לשמוע את נימת קולו ואת הדרך בה הוא פונה לכל אחד מהמצלצלים.הלו גברי, לבבי וחברמני אם זה חבר מהבסיס או אחד מידידי הילדות שלו. היי אינטימי וחסר פוזות כשהוא מדבר עם ידיד משותף שיודע עלינו, שלום עליז ומזויף עד גועל כשהוא משוחח עם מישהו מהמשפחה שלו.לאימא שלו הוא שומר צורת דיבור שהוא מייחד רק בשבילה. כשהוא מדבר איתה נימת קולו נעשית חרדה קצת, מתוחה, מלאת רכות מודאגת.באותה רכות בדיוק הוא פונה גם אלי כשהוא חוקר אותי בטלפון אם אכלתי כמו שצריך ואם לקחתי את כל התרופות ותוספי המזון שלי. אני שונא את נימת הקול הזו ותמיד מגייס נגדה ציניות מזלזלת. הוא נפגע ממני כל פעם מחדש ואני לא מסוגל להסביר לו למה אני מתנהג ככה, אולי יום אחד הוא יבין לבד. אחרי השיחה השלישית מאימו הוא נאנח, רוכס את המזוודה, לוקח מהמקלחת את תיק כלי הרחצה עם מברשת השיניים וכלי הגילוח ונושא הכל לאוטו. אני מבין לבד והולך אחריו עם התיק שלו."זה חשוב לה." הוא אומר ולא יכול להביט לי בעיניים. במקום זה הוא מתעסק עם המגבים, רוטן שהמגב הימני דפוק לגמרי ומבטיח להחליף אותו."זה בסדר." אני אומר, "אין בעיות, יהיה לי יותר זמן פנוי."" לא הייתי מוותר לה אם הייתי חוזר בשבת, אבל אני אוכל לחזור רק ביום שלישי הבא, וגם זה לא בטוח." הוא ממשיך להסביר את המובן מאליו. פתאום אני קולט שהוא פיתח גם בשבילי נימת קול מיוחדת שיש בה התנצלות ותחינה להבנה, ואלי גם קצת רחמים?"אתה לא צריך לבקש ממני רשות, אני יודע שההורים שלך צריכים אותך יותר ממני." אני אומר. אנחנו מחליפים חיבוק חטוף ונשיקה על הלחי ואז הוא נוסע.אחרי שהוא הולך אני מנסה לקרוא ולא מצליח להתרכז. מדבר הרבה במסנג`ר, כותב מכתבים, קורא בלוגים, רב עם חבר, כועס עליו מנתק. מנסה לישון ולא מצליח, נזכר שאני רעב ומכין חביתה, שם בה יותר מידי מלח ושורף אותה מתוך פיזור נפש כשמישהו נכנס ומסיח את דעתי. אחר כך, בעודי אוכל את הזוועה הזו, אני מתפייס עם החבר שרב איתי מתוך כעס ובדידות וחרטה על משוגות העבר, מנסה לעודד אותו, ואולי מצליח קצת, מכבה את המחשב ומתמוטט מותש במיטה. כמעט נרדם כשהדלת נפתחת והוא נכנס."יורי?" הוא אומר, "חזרתי בכל זאת לישון בבית, אתה ישן?""כן, אל תשכח לנעול.""הוא נועל ודקה אחר כך הוא כבר ערום לצידי, מושך מעלי בפראות את הטריקו המהוה מרוב כביסות שמשמש לי מעין פיז`מה. "תפסיק כבר, מה קרה לך? די להיות פרא אדם." אני נוזף."שתוק." הוא אומר בזעם, "היה לי כבר מספיק, עדיף שתסתום." הוא נשכב עלי, ידיו על כתפי ופיו מונח על פי. הנשיקה שלו קשה ופוצעת, ברכו הנדחקת בין רגלי מכאיבה לי, הוא רועד. "אני רוצה עכשיו." הוא אומר, "אני צריך את זה, אתה יודע מה."כן, אני יודע. "אין לי קונדומים." אני נזכר לפתע. היו שניים, אבל ג`ורג`י הופיע כשטיגנתי את החביתה שלי והתחנן שאציל את המצב. המצב שלו ושל אורון ניצל, החביתה נשרפה וכעת אנחנו בלי הגנה. "זה בסדר, לי יש." הוא שולח יד מחוץ לשמיכה, דג מתוך כיס המכנסים שהשליך על הרצפה ריבוע אלומיניום קטן, פותח אותו מהר בעזרת שיניו ומגלגל אותו במיומנות על אברי והפעם בלי הנדנוד הרגיל של תור מי היום. "בוא." הוא דורש, "ותפסיק להיות עדין כזה, אין לי זין לזה עכשיו.""אבל חכה רגע, לא בוער כלום, רק תסביר לי מה קרה ו..."הוא לא רוצה להסביר ולא רוצה לחכות, אצלו משהו כן בוער. "יאללה אתך." הוא מתפרץ במין צורה פרחית מכוערת שהוא יודע שאני מתעב, וליתר תוקף מנסה לנשוך את כף ידי. הצליח לו, עכשיו גם אני כועס. פחות מכפי שנדמה לו, אבל די והותר כדי לגייס מתוכי מרץ שמתגבר על העייפות ולתת לו מה שהוא צריך כדי לכבות את השריפה שבוערת בתוכו.אחרי שהכל נרגע הוא מתכרבל בתוכי, ממלמל משהו שנשמע כמו תודה ונרדם.אני שוכב לצידו, מחבק אותו, מנסה לנחש מה קרה הפעם, מודאג מהדרך שבה הוא פותר את הבעיות שלו, שואל את עצמי כמה זמן הוא יוכל להחזיק את החבל משני קצותיו. איך הוא לא רואה עד כמה המאמץ לחיות חיים כפולים מתיש ושוחק אותו? מה אני יכול לעשות כדי לעזור? לא יודע. עייף מכדי לחשוב על פתרונות אני נרדם בלי תשובות. בבוקר אנחנו קמים בזריזות בזמן, שותים יחד קפה. הוא שתקן, מכונס בעצמו, ממעט בדברים, מצמיד למקרר דף עם הוראות מחולק בקפידה לנושאים – כספים, חשבונות, תרופות ושונות. משועשע קצת מהדאגנות שלו אני מחייך ומשבח אותו על היסודיות. הוא מזעיף אלי פנים ומסרב לחייך חזרה. לפני שהוא מוריד אותי בצומת קרית אתא הוא אומר פתאום, "יכול להיות שיהיה אצל אימא מצב חירום והם יתקשרו אליך. אל תשאל שאלות ואל תתחכם, פשוט תעשה מה שיגידו לך וזהו.""בסדר," אני מבטיח, "אם הם יצטרכו משהו שיקראו לי בלי להתבייש, גם אם זה לא מצב חירום אני אשמח לעזור."הוא מניד בראשו כאילו אמר לעצמו – ידעתי - אבל נשאר חמור סבר. "אני סומך עליך." הוא אומר ועוצר לי ברמזור מול הבית הירוק אני יורד מהר, נחפז לעלות למדרכה לפני שהרמזור יתחלף ולא מספיק אפילו ללחוץ את ידו, ואז יש כתום ומישהו כבר צופר מאחוריו. הוא ממשיך לנסוע ואני נשאר לבדי.   כשהוא לא נמצא אני ישן מעט ורע. חוץ מזה אני גם מצונן קצת, וקצת סובל מאלרגיה – הכל ביחד מצטרף למין ענן של עייפות וכבדות שאופף אותי לאחרונה. הבוקר התעוררתי מוקדם מידי, קמתי, הסתובבתי קצת בבית, הגעתי למסקנה שנורא מאובק ולא בזין שלי לנקות השבוע, וחזרתי למיטה לעוד כמה דקות מתוקות של פינוק.כנראה שנרדמתי כי חלמתי אותו שוכב לצידי, ראשו על הכר, פניו הרגועות יפות מאוד בעיני, ואני יושב לידו, יודע שצריך להעיר אותו, אבל חבל לי לקלקל את השלווה הנדירה כל כך הנסוכה על פניו.לבסוף אני חופן בזהירות את לחיו, נהנה מהמגע בעור הרך, מלטף בעדינות בקצה האגודל את גבותיו המשורטטות בחן (ולא, הוא לא עושה גבות). הוא פוקח עיניים שחורות נהדרות, מחייך ושוב שוקע בשינה, ואז הטלפון מצלצל ואני מתעורר בבהלה, ראשי מונח על הכר שלו. "קמת כבר?" הוא שואל, מתמלא בדאגה לשמע קולי המנומנם, "נורא מאוחר יורי, מה קורה לך? קום כבר?""אני קם, אני קם, אל תדאג. אני אשאר בעבודה יותר מאוחר אחרי הצהרים, לא נורא. אתה יודע שבדיוק עכשיו חלמתי עליך?"הוא צוחק. "גם אני חלמתי עליך הבוקר, והייתי צריך לטוס להתרחץ אחרי החלום הזה, ולשים את הסדין בכביסה. גם אתה קמת רטוב?" אני צוחק יחד איתו, שנינו הרי יודעים איך הוא קם בבקרים, וכשהוא איתי גם אני כמוהו, רוצה ונהנה, אבל בלעדיו לא.כשהוא לא כאן פשוט אין טעם ואין לי חשק אפילו בבוקר. כשאני אומר לו את זה ומספר לו את החלום שלי הוא מודיע לי שהפכתי לקשיש רומנטי, מאיץ בי למהר כבר כדי לא להיתקע בפקקים של הבוקר ומבטיח להתקשר שוב בלילה. אני ממהר כל כך עד שאני שוכח את הכדורים של הבוקר (לא נורא אשלים בצהרים) ובדרך לעבודה שוב מציקה ודוקרת אותה שאלה שלא מפסיקה לנקר במוחי מאז אתמול בלילה – איך זה שפתאום היו לו קונדומים במכנסים? הרי הוא חשב שיישאר לישון אצל הוריו ומשם ייסע ישר לקורס, אז איך זה ש..." ואז אני רואה עץ כליל חורש קטן ועקום שכל השנה נחבא אל הכלים ונעלם בין האלונים הגבוהים ממנו, והיום, בבת אחת, הוא פורח כולו בסגול לילכי, לוהט בלי בושה. העץ הקטן והמעוקם הזה שאני חולף על פניו מבלי משים פעמיים ביום נראה כל כך מדהים עד שלשבריר שנייה אני שוכח שאני לבד באוטו וכמעט אומר לו, "תראה איזה יפה כליל החורש הפורח הזה."אבל מיד אני נזכר שהוא לא פה, ויודע שעד שהוא יחזור הפריחה המדהימה הזו תעלם ותנשור. מוזר שדווקא הפריחה הכי יפה היא הקצרה ביותר, מעניין למה זה ככה? כל פעם שאנחנו לא יחד אנחנו רבים. המרחק הפיזי מחדד את ההבדלים ביני לבינו, מעלה את הקשיים, מזכיר את חוסר האמון שהצלחנו לצבור במשך החודשים שלנו יחד. כשהוא שם ואני פה אי אפשר לגעת, לחבר, לרכך את הנזיפה בנשיקה, להתפייס בלי מילים במיטה. פתאום צצים הזיכרונות של כל המריבות וחילוקי הדעות, כל הדברים הקשים שאמרנו ועשינו זה לזה במשך השנה וחצי שלנו יחד עולים באוב וחוצצים בינינו, מפריעים וחוסמים את האהבה שגם היא קיימת. נכון, אני יודע ששוב רבנו, אבל אני יודע שהיא קיימת וכשניפגש ואני אגע בו והוא בי נפסיק לכעוס כל כך והכל יהיה בסדר.בעצם הוא צלצל לוודא שאני בסדר, לא לריב, אבל הייתי נרגז כי הוא שלח חברים שיבואו לבדוק שאני בסדר והם הפריעו לי כשהייתי שקוע בכתיבה.הרגיז אותי שספיר בדקה במטבח מה אכלתי (קצת מקרונים, לא הייתי ממש רעב) והעירה שהכל הפוך. נו, אז מה? מה, את אימא שלי?אחרי שהן הלכו (היא באה עם החברה שלה שדווקא סתמה את הפה וסחבה אותה מהר החוצה) הוא התקשר ואני כעסתי שהוא שולח אחרי מרגלים, והוא כעס שאני כועס, וכמובן שלא קיימתי את ההבטחה שהבטחתי לעצמי ושאלתי על הקונדומים שהיו לו בכיס, ובמקום תשובה הוא שאל בעוקצנות מי מרגל עכשיו אחרי מי, והודיע לי שהשאלה שלי מעליבה. יכול להיות, אבל זו לא תשובה. בסוף הוא היה צריך ללכת והכל נשאר ככה, כועס ולא פתור.עוד לילה של שינה גרועה עומד לעבור עלי, זה בטוח, ומחר לנקות לבדי את כל הבית מהאבק הצהוב והמאוס הזה שמכסה כל פינה, וללכת לקבוצת התמיכה לשמוע קיטורים משעממים, ולהרגיע את כולם שאני בסדר ושוב לחזור לבית ריק... אולי אני אלך להורים לאכול או שאזמין את רוזי וגולן שיבואו אלי בערב? נראה, ועכשיו אני הולך לישון.** **
