---
id: 20161
title: "חיובי - פרק מז'"
author: "אודיגו"
author_id: 1734
date: "2017-02-02"
category: "אהבת גברים"
tags: ['אהבה וזוגיות']
prev_chapter_id: 20160
next_chapter_id: 20162
original_url: "http://gogay.co.il/story.php?id=20161"
---

# חיובי - פרק מז'

מכר שלי גילה לא מזמן שהוא סבל כל חייו מתסמונת של הפרעת קשב וריכוז בלי שהיה מודע לכך. נרעש מאוד מהגילוי הוא עשה מחקר על הנושא ושיתף אותי בתוצאות. קראתי מאמר שהוא שלח לי בנושא, ופתאום אורו עיני. זה בדיוק נוני. מאז שהכרתי אותו הרגשתי כל הזמן במעין תחושת בטן שיש משהו לא רגיל בהתנהגות שלו, משהו לא יציב, לא מאוזן, לא ממש נורמאלי, ורק עכשיו אני מבין שלא סתם היה נדמה לי אלא שזו אמת רפואית. כשאני מספר שהוא רוצה מין שלוש פעמים ביום, לא מסוגל לשבת רגע בשקט וכל הזמן מתרוצץ, מדבר ומרעיש, חושבים שאני מגזים ואולי גם משוויץ - לא יכול להיות דבר כזה, אבל זה בדיוק ככה.אני לא חנון כבד ומשעמם כמו שתמיד חשבתי, אלא זה הוא שמכור להתרגשות ולדראמות - התזזיתיות והחרמנות הבלתי נלאית, חוסר היכולת להיות נאמן מינית, שפע המרץ המתיש והחיפוש המתמיד אחרי התרגשות ופעילות - הכל זה הוא.בזמנו אמרתי לו שמאז שאני מכיר אותו אני מרגיש שאני גר בלונה פארק, דוהר ברכבת שדים. הוא צחק וחשב שזו מחמאה ולא היה לי אומץ להגיד לו שאני לא אוהב לונה פארקים ורכבות שדים מפחידות אותי.עכשיו אני מבין הכל - המריבות, האלימות, התקפי הקנאה והכעסים הלא ברורים. המסיבות שהוא מכור להן... העישון... השתייה... הג'וינטים שהוא חייב מידי פעם... הבריחות וההיעלמויות שלו... הלחץ שלו לעוד ועוד סקס... הדברים המופרעים שאנחנו עושים במיטה... והבגידות שלו... הוא מנסה להסתיר אותן ממני, אבל אני מרגיש ויודע שהוא מזיין הרבה מהצד... נכון, בדרך כלל רק בנות, אבל בכל זאת.המכר שלי אומר שגם הוא היה כזה כאיש צעיר ועם השנים הוא נרגע. הוא בן ארבעים פלוס כיום והוא חי לבד ולדעתי לא ממש רגוע ומיושב כמו שנדמה לו, אם כי רחוק מלהיות פראי כמו נוני.נוני יהיה בגילו בעוד כמעט עשרים שנה. אם נמשיך לחיות יחד אני לא אזכה לראות אותו מגיע לגיל הזה, לא בגלל הנשאות אלא בגלל שאני אתמוטט מעייפות. אצלו אין אף פעם רגע דל. זה תמיד סקנדלים ופסטיבלים, וסחרחורות רגשיות. מאז שאני איתו אני כל הזמן משקיע מרץ וכוחות להרגיע ולייצב אותו. אנשים שקוראים בבלוג שלי חושבים שאני שקרן וממציא, אבל האמת שאני מספר רק חלק ממה שבאמת קורה אצלנו. אני מתבייש לכתוב לאיזה מקומות מטורפים הוא גורר אותי לפעמים. הוא סוחט ממני את כל הכוחות, ומה שהכי מרגיז זה שהוא תמיד נתן לי להבין שאני טיפוס כבד ומשעמם, חנון כזה שהוא לא מספיק טוב במיטה, או מחוץ לה.הרבה פעמים שאלתי את עצמי ואותו - אם אני כזה גרוע אז מה אתה עושה איתי בכלל? הוא אף פעם לא נתן לי תשובה מספקת, ובכל זאת הוא מתעקש שהוא צריך אותי. אני חייב אותך הוא אומר כל פעם שאני מנסה לברוח ממנו.עכשיו אני מבין שהוא צריך אותי בתור בולם הזעזועים והרגיעון שלו. כשהוא אומר שאני מרגיע אותו, שהוא חייב אותי, זו לא הצהרת אהבה - הוא מתכוון שהוא צריך אותי כמו שאחרים צריכים ואליום או פרוזק.גם עכשיו כשאני מבין הכל אני עדיין אוהב אותו ויודע שלמרות הכל גם הוא אוהב אותי, אבל נורא מעייף לחיות ככה. לא פלא שאני נושם יותר בקלות כשהוא לא פה.מתגעגע, אבל גם מתרווח קצת.מישהו אמר לי אתמול שאני סובל את הכעסים והבלגאנים של בן זוגי כי אני לוקה בתסמונת האישה המוכה. גם טל אמר לי היום אותו דבר. יכול להיות שזה נכון, אולי הם צודקים ואני באמת אפס חסר אופי, מזוכיסט ונקבה, אבל תזכרו שלפעמים גם נשים מוכות ומדוכאות קמות יום אחד ומתמרדות - מקצצות את המתעלל בגרזן, או מציתות את המיטה שלו כשהוא ישן, או פשוט לוקחות נשק ומחסלות אותו.אל תגידו שלא הזהרתי אתכם.  אחרי שהתרגשתי והתרגזתי נורא בגלל המאמרים ההם על מבוגרים שסובלים מבעיות של קשב וריכוז כתבתי על זה פוסט, לא ניקיתי את הבית, (נו, די, היה נורא חם, וניקיתי ניקיון יסודי בשבוע שעבר, וחוץ מזה פשוט לא התחשק לי) הלכתי לקבוצת תמיכה וסיפרתי להם הכל.לאכזבתי אף אחד לא התרגש במיוחד מהגילויים המסעירים שלי. "גם אם לא הייתי פוגש את נוני אף פעם," אמר רוזי וכבש פיהוק משועמם, "הייתי יודע לפי הסיפורים שלך שהוא היפר אקטיבי, וזה שהבעיה הזו לא עוברת כשבני אדם מתבגרים זה סיפור ישן שידוע לכל. ממה בדיוק אתה כל כך מתרגש?""אני מתרגש כי לא ידעתי שמבוגרים עם בעיות קשב וריכוז עלולים לסבול גם מהתנהגות מינית כפייתית." ציטטתי את המאמר שקראתי רק אתמול. "אני לא בטוח שזה כזה סבל לזיין על ימין ועל שמאל." היגג ערן, ונימת הקנאה בקולו הייתה גלויה מידי לטעמי."להתייחס למין שאמור להיות ביטוי לאינטימיות ואהבה כמו אל סוג של התעמלות זה רעיון רע מאוד גם לבן אדם עצמו וגם לבן זוג שלו." אמרתי בתוקף, אבל היחיד שהנהן לאות הסכמה היה דייב - המנחה שלנו - השאר הביטו בי במבט של גברים ששום דבר לא ישכנע אותם שסקס מכל סוג סיבה וצורה טוב, וכל המרבה הרי זה משובח."למה שלא תנסה לדבר איתו." ניסה גולדי להרגיע אותי בעדינות."ניסית פעם לדבר ברצינות עם בן אדם שיש לו בעיית קשב וריכוז?" התרגזתי, "באמת גולדי, אתה יודע איך הוא.""כן." חייך גולדי חיוך ספק חולמני, ספק חרמני, "אני יודע." וקרץ אלי."וואלה." פלט רוזי בפליאה, " באמת גולדי?" חקר, והפעם הוא לא היה משועמם, "אתה לא מתבייש?" נזכר פתאום איפה הוא נמצא."מה יש לי להתבייש? גם יורי היה שם." מחה גולדי.כולם החליפו מבטים משועשעים. אני הסמקתי ודייב נראה נבוך. "זה קרה מזמן." אמרתי, "וזה בכלל לא שייך לנושא.""לדעתי זה כן שייך. זו לא פעם ראשונה שנוני גורר אותך להתנהגות מאוד פזיזה בתחום המיני ואני חושב שאתה צריך לעודד אותו לקבל עזרה מקצועית." אמר דייב בכובד ראש."לא יודע אם אני אצליח. האמת שלפעמים פשוט מתחשק לי להיפרד ממנו ודי." אמרתי בקול רם מידי וחיכיתי שהשמיים יפלו לי על הראש. השמים נשארו במקומם, אבל לרגע השתררה בחדר שתיקה נדהמת, ואז גולן פרץ בצחוק וגם השאר חייכו ואמרו לי להפסיק לדבר שטויות."למה זה שטויות?" התחממתי, "הוא בוגד בי כל הזמן, עושה לי צרות ודראמות והופך לי את החיים. לא היה לי רגע שקט מאז שפגשתי אותו, למה זה שטויות?"קיבלתי מספר תשובות כמספר הנוכחים בחדר -"כי אתה שפוט שלו בדיוק כמו שהוא שפוט שלך.""אין מצב שתחזיקו מעמד זה בלי זה.""אתה אוהב את הבלגנים שלו, בלעדיהם תמות משעמום.""כי ככה זה שאוהבים, מקבלים זה את זה עם כל החסרונות.""הוא לא כל כך נוראי, אל תגזים, גם אתה לא מלאך."תשובות בסגנון הזה ניחתו עלי מכל עבר, והגדיל לעשות גולן שהניח יד שרירית על כתפי, טלטל אותי טלטלת גבר והזכיר לי איך נוני דואג לי, שומר על משטר התרופות שלי, משגיח עלי תמיד, ומספק לי בשפע חומר לכתיבה."אני מודה שבקטע של התרופות וכל זה הוא יותר אחראי ורציני ממני." הודיתי בחוסר רצון, "אבל חייתי גם לפני שפגשתי אותו וגם אם לא נהיה יותר יחד אני בטוח שאשרוד. אני לא אחיה עם בן אדם שלא מתאים לי רק כדי שיהיה לי על מה לכתוב בבלוג שלי, זה טיפשי.""אני חושב שמה שגולן ניסה להגיד זה שבלעדי נוני החיים שלך היו די משמימים." אמר דייב בעדינות, מרמז למה שסיפרתי לו על חיי לפני שנוני שעט לתוכם ועשה בהם כבתוך שלו.רק אז נזכרתי פתאום שהיום אנחנו הולכים למסיבה בעתלית ואין לי מושג למי הולכים, מתי יוצאים, מה אני לובש, מי בא אתנו ומתי הוא בכלל אמור לחזור הביתה.פתאום קלטתי שעוד לא דיברתי היום עם נוני, וגם אם הוא היה רוצה לדבר איתי הוא לא היה יכול כי הנייד שלי היה סגור.מיד כשיצאנו מהפגישה הדלקתי את הנייד ושנייה אחר כך הייתי שקוע במריבה סוערת עם בן הזוג העצבני שלי שרצה לדעת לאן נעלמתי. "היו לי עניינים לסדר." התרגזתי עליו חזרה, "גם אתה נעלם כל הזמן ולא מספר לי לאיפה.""אני זה לא אתה." הוא חזר על הפזמון הקבוע שלו."עובדה שגם אני יכול להעלם לי פתאום אם יתחשק לי." התגריתי בו.נוני ראה שיש לי מצב רוח לוחמני ושינה טקטיקה, "מה עובר עליך יורם?" שאל במתיקות שהייתה ממסה לב אבן."קראתי עליך בווי נט." גיליתי לו."השתגעת? על מה אתה מדבר?"סיפרתי לו מה קראתי והוא שתק קצת ואחר כך אמר שהמאמרים שם שטחיים וכוללניים מאוד וכל מקרה הוא מיוחד ואני סתם מתרגש."בסדר, בוא הביתה ונדבר על זה.""היום יכול להיות שאני אאחר קצת." אמר נוני בזהירות לא כל כך אופיינית לו."יופי." הפתעתי אותו, "ככה יהיה לי זמן לעניינים שלי, להתראות מתי שלא תגיע.""אני אגיע בערב ואחר כך נלך למסיבה. לאן אתה הולך עכשיו?""ולאן אתה?"אף אחד מאיתנו לא רוצה לענות קודם ובסוף שנינו שותקים כמו סתומים."טוב, אז נדבר בערב." נשבר נוני ראשון וסגר."בטח יש לו איזה פרצלוכה אחת שהוא הולך לזיין לפני שהוא מגיע הביתה.." התפרצתי בזעם והייתי קרוב מאוד לרסק את הנייד החף מפשע שלי על הרצפה.גולן וגולדי שעמדו לידי וצותתו לי בלי בושה החליפו מבטים מופתעים. הם יודעים עלי הרבה דברים, אבל אפילו להם לא סיפרתי על התקפות הזעם שאני נתקף בהן לפעמים.זה קורה לי לעיתים נדירות ומעולם לא הפניתי את כעסי אל בני אדם, רק אל חפצים, אבל כשזה תוקף אותי אני מסוגל לבעוט בקירות, לשבור חפצים, להשליך מכשירים, ובאופן כללי לאבד את השליטה על עצמי ולהתנהג כמו ילד מופרע.אני תמיד מתבייש מאוד אחרי שזה קורה, אבל לא תמיד מסוגל לשלוט על עצמי. הפעם שלטתי והנייד שרד."בוא נלך לד"ר לק באלונים ונאכל גלידה." הציע לי גולן פינוק נדיר ויקר למדי."כן, גלידה." התלהב גולדי, "לעזאזל הדיאטה."במקום מנות אישיות קנינו מיכל גדול של גלידה בכל טעמי השוקולד של ד"ר לק, התיישבנו בחוץ על מעקה האבן של החנייה וחיסלנו הכל עם כפיות פלסטיק פעוטות."כמו חבורת כוסיות מתבגרות." אמר גולן בשביעות רצון ונתן לגולדי נשיקה על הלחי. רק אז קלטתי מה שכולם בטח ראו כבר מזמן - גולן וגולדי הם זוג.אחרי שהגלידה נגמרה הודיתי להם ונסעתי למקס. הוא היה בבית, יושב בתחתונים מול המאוורר וקורא בעיתון. "אבל על מה בדיוק אתה כועס כל כך?" התפלא, "הוא תמיד היה כזה, אז מה? חשבתי שזה מה שאתה אוהב אצלו.""כן ולא.""אה, עכשיו אני מבין." צחק מקס. הושיב אותי לצידו על הספה וחיבק אותי, "נו, די, זו סתם עוד כתבה אחת, מה אתה עושה מזה סיפור?""זו לא כתבה אחת אלא שלוש כתבות והיו המון אנשים שהגיבו להן וסיפרו סיפורים דומים. בשבילו לעשות סקס עם אחרים זה כמו לאכול קרטיב או לעשן, ותדע לך שהוא מעשן יותר משתי סיגריות ליום והרבה פעמים הוא מערבב חשיש בטבק של הסיגריות שלו. הוא חושב שאני לא יודע, אבל אני תמיד מרגיש מתי הוא טיפה מסטול."מקס משך בכתפיו באדישות, דברים כאלו לא נראו חמורים בעיניו. "מה הכי מרגיז אותך בהתנהגות שלו?""זה שהוא מזיין מהצד ומשקר.""הוא משקר כי אתה עושה סיפור משטויות והוא אוהב אותך ולא רוצה להרגיז אותך.""אז שיפסיק כבר.""הוא צריך את זה כנראה ולא יכול להפסיק. זה באמת לא סיפור גדול  יורי.""כן, באמת? אבל אם אני הייתי מזיין מהצד אז... אם אני ואתה למשל... תראה איזה סיפור הוא כבר היה עושה מזה, זוכר איך בחורף הוא הלך ודיבר אתך שלא תיפגש איתי לבד? בגללו לא נתת לי להיכנס לדירה שלך?""זה לא קשור לנוני, דורון היה אצלי אז והוא התחנן שאני לא אתן לך להיכנס." מחה מקס וזז בחוסר נוחות, "די, תפסיק ילד. אתה עם נוני עכשיו, מספיק לעשות שטויות.""לא רוצה." המשכתי לעשות שטויות וקיבלתי נאום שלם על סקס נקמה שהטעם שלו תמיד מר, ועל זה שלא מתאים לי להתנהג ככה."אבל לנוני כן מתאים?" זעמתי."אתה זה דבר אחר." הטיף לי מקס מוסר וחטף צרור קללות כתשובה. במקום לכעוס הוא צחק וגירש אותי הביתה. חזרתי הביתה עצבני ומצאתי את נוני בבית, ממתין לי בארשת פנים של צדיק תמים."אני רוצה שתקרא את הכתבות האלו." פקדתי עליו."קראתי כבר ולא ראיתי שם שום דבר חדש.""גם אתה כזה, כמו שכתוב שם?""זו כתבה מאוד כוללנית, כל מקרה לגופו." התחמק נוני באלגנטיות, "וחוץ מזה אני לא כזה נוראי.""אתה די נוראי." אמרתי בצורה לא כל כך משכנעת כי הוא התחיל להתפשט פתאום."מה אתה עושה נוני?""הולך להתרחץ."בכל זאת, לא ראיתי אותו כבר שלושה ימים והנה הוא עומד לצידי ערום. התחלתי להתפשט גם כן. "לא, לא." אמר נוני בחיוך ערמומי, "הבנתי שאתה סובל נורא בגללי ואני מעיק עליך עם הדרישות המוגזמות שלי והחלטתי להשתפר ולהפסיק עם זה. בבקשה תתלבש.""אז אתה לא רוצה שאני אסבן לך את הגב?" "אני מת שתסבן לי את הגב יורם, אבל אני לא רוצה להציק לך. אולי יותר טוב שתלך לנוח?""אולי יותר טוב שתסתום את הפה ותתן לי את הקונדומים."אחר כך התנגבנו והלכנו לישון יחד. החלטנו שנדבר על הכל כשנהיה פחות עייפים ונרדמנו. התעוררנו בקושי בשמונה בערב. עד שהתארגנו והתלבשנו וקראנו לאורון שהיה צריך לשכנע את מולי (ששוב רב עם כוכב ולא היה לו חשק לבוא) שיפסיק כבר וכן יבוא, כבר הייתה השעה עשר.למסיבה הגענו רק באחת עשרה. זו הייתה מסיבה ככל המסיבות - וילה עם ברכה ליד הים, הרבה שתייה וקצת חטיפים, מוזיקה חזקה מאוד, אורות צבעוניים והמוני צעירים וצעירות מקפצים במרץ.למזלי פגשתי שם את גולדי שמלמד במכללה של אורון. שנינו ישבנו לנו בצד ושוחחנו קצת על הא ועל דא - בעיקר ריכלנו על התלמידים של המכללה שמסתובבים כל הזמן בזולה אצל אורון.אחר כך גולדי הלך ובא איזה אחד שאיזה פטפטן גילה לו שאני כותב את הבלוג החיובי. הוא הביך אותי עם הטענה שהוא מעריץ שלי, סירב לספר מי הלשין עלי ושאל הרבה שאלות מביכות שלא ידעתי איך לענות עליהן. בדרך חזרה כבר היה כמעט בוקר - מזל שישנתי קצת על איזו ספה נידחת, אחרת לא הייתי מצליח למצוא את הדרך הביתה מרוב עייפות - נוני בדק וראה שאורון ומולי ישנים זה על זה מאחור ושאל אם הבחור ההוא שקשקש איתי כל כך הרבה רצה את הטלפון שלי. "לא, מה פתאום?" התפלאתי, "למה שירצה את המספר שלי? הרי יש לי חבר."נוני גיחך חרש, נשען לאחור ועצם את עיניו. "נכון, יש לך חבר." אמר בשביעות רצון, הניח את כף ידו על ירכי, פיהק ונרדם.
