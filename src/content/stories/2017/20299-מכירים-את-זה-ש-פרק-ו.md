---
id: 20299
title: "מכירים את זה ש... - פרק ו'"
author: "אפיקורס"
author_id: 1453
date: "2017-08-24"
category: "אהבת גברים"
tags: ['אהבת גברים', 'אהבה וזוגיות']
prev_chapter_id: 20298
next_chapter_id: 20300
original_url: "http://gogay.co.il/story.php?id=20299"
---

# מכירים את זה ש... - פרק ו'

כשיצאתי מדירתו של ניר הייתי נחוש בדעתי למהר לכרמל, לאסוף את חפצי ולעוף מהדירה של ענר הבוגד מהר ככל האפשר, אבל פתאום התקשרו מהמשרד לשאול איפה שמתי את התיק ההוא שעבדתי עליו בשבוע שעבר. ניסיתי להסביר למזכירה הסתומה איפה הנחתי אותו והיא התעקשה שלא, הוא לא שם, והיא לא מוצאת אותו והבוס מתעצבן, ונכון שקיבלתי רשות לקחת חצי יום חופש, אבל היא חייבת את התיק הזה, ואם אני לא בא לעזור לה יפטרו אותה כי גם ככה כבר נורא עצבניים עליה ואז... היא התחילה לייבב, ואני מיד התקפלתי כמו הומו וחזרתי למשרד. מצאתי את התיק במקום שהנחתי אותו, ואז התברר שהסתומה חיפשה בכלל במקום אחר כי יש לה בעיה להבדיל בין ימין ושמאל. מה פלא שכולם עצבניים עליה ורוצים לפטר אותה? נתתי לה את התיק ועל הדרך סידרתי עוד כמה דברים ועד שהגעתי הביתה סוף סוף ענר כבר היה בבית, מכין ארוחת ערב כמו תמיד.בינתיים גם אני התקררתי קצת ונרגעתי. הספקתי לחשוב כמה צעדים קדימה ולהיזכר שבעצם גם אני בגדתי בענר והייתי ממשיך לעשות את זה בכיף לולא האיציק הזה... איך יכול להיות שפתאום נכנס לך לחיים בן אדם שאין לך שום קשר אליו, מישהו שבחיים לא היית שם לב אליו, סתם ויאז'ה שעירה אחת, ואיכשהו מצליח לבלגן הכל?חוץ מזה, מאין לי שמה שניר מספר באמת קרה? לא שהוא שקרן חלילה, אבל הוא מתאר הכל מהצד שלו, הצד הפגוע והנעלב שזרקו אותו, ואולי הוא מגזים או נסחף? יכול להיות שהוא בכלל מנסה לנצל אותי כדי לפגוע באקס הבוגדני שלו? לא, לא ניר, לא יכול להיות, אני חייב להפסיק לראות את 'בית הקלפים' זה משפיע עלי יותר מידי. ניר לא שקרן ולא תככן כזה, אבל יש מצב שמדובר באי הבנה אחת גדולה. אני וענר יחד כבר שנה וקצת וכל כך נוח ונעים לנו, וגם הסקס השתפר מאוד בזכות עוגת הפלאים, או שאולי זה בזכות איציק שלימד את ענר מה עושים במיטה עם גבר? מעצבן, אבל נניח שזה נכון, אז מה? גם אני התפרפרתי קצת מהצד, אולי זה רק סטוץ חולף, או אפילו איזה קראש לא רציני שמיד יחלוף? בגלל שטות כזו מפרקים זוגיות? איפה אני אמצא עוד בחור כל כך יפה וחמוד עם דירה מדהימה כזו שכל כך מפנק אותי ומטפל בי יפה? לא עדיף להיות חכם וזהיר ולא לקפוץ כמו חמור? מה בוער לי למהר ולשבור את הכלים? להיפרד תמיד יש זמן, כדאי לשתוק עכשיו ולתת לענר לעשות את הצעד הבא.הגעתי הביתה, אמרתי לענר שלום בשלווה, ואפילו הוספתי חיבוק קל והתיישבתי לאכול. לתדהמתי מיד אחרי ארוחת הערב הטעימה ענר התייצב מולי ועשה את הצעד הבא, "מה דעתך על יחסים פתוחים שביט?" שאל והתיישב לו כמו בכל ערב לצידי על הספה, מול הטלוויזיה."מה דעתי על מה?" התבלבלתי."יחסים פתוחים." חזר ענר בקול רם יותר, "אני מתכוון לזה ש...""אני יודע מה זה יחסים פתוחים." הפסקתי אותו, עצבני, "מה פתאום אתה קופץ עם שאלה משונה כזו? תמיד אתה מתלונן שאני כל הזמן רוצה סקס, ושאני לא נותן לך מנוחה, ופתאום אתה רוצה להזדיין עם אחרים?""אה... תראה שביט... זה לא בדיוק ככה." התחיל ענר לגמגם."לא? אז איך זה?" עכשיו כבר צעקתי, "זה בגלל שנדלקת על איציק, החבר של ניר, נכון? אתה מנסה לאכול את העוגה ולהשאיר אותה שלמה, לא מספיק לך שאתה איתי אתה רוצה גם להשתרמט עם הסוטה המגעיל הזה שיכול להיות אבא שלך."ענר החוויר ואחר כך האדים, אבל במקום להתקפל, לוותר על הרעיון המזעזע של יחסים פתוחים, וכמו שציפיתי, להתנצל שבכלל חשב על זה, הוא התחיל לצעוק עלי חזרה שאני צבוע ומגעיל, והרי גם אני הזדיינתי עם ניר, אז מה אני מדבר בכלל?"אתה צודק," נאלצתי להודות בבושת פנים, "זה נכון שאני וניר... אבל זה קרה רק בגלל שהסקס אתך היה כזה חרא עד שהייתי חייב, ואחרי שהשתחררת קצת בגלל החומיות הפסקתי להיפגש עם ניר.""שקרן! הפסקת להיפגש איתו בגלל איציק, ורק בגלל שהוא כבר לא רצה אותך העלית את הרעיון של הקנאביס." התנצח איתי ענר בזעף."ענר, ענרי, בבקשה, תפסיק לצעוק, שב רגע לידי ותסביר לי בשקט מה הסיפור עם האיציק הזה, מה לך וליצור השעיר הזה?""שלא תעז לקרוא ככה לאדון שלי!" צעק ענר, ואפילו ניסה לתת לי אגרוף, ניסיון עלוב מאוד כי הוא מרביץ כמו ילדה קטנה, אבל בכל זאת, מעולם לא עלה בדעתי שענר העדין והתרבותי והמנומס ינסה להיות אלים."מה אתה עושה?" תפסתי לו את הידיים וריסנתי אותו, "ומה הקטע האידיוטי הזה עם האדון שלך? ממתי איציק נעשה אדון פתאום?""מאז ש..." הוא נשם נשימה עמוקה מאוד ועצם את עיניו, "אתה לא תבין." אמר בלחש."אז תסביר לי, אני רוצה להבין."ענר נראה כאילו הוא על סף בכי, אבל אחרי שהפצרתי בו ברכות לדבר איתי הוא הסביר לי שזה לא אני, זה הוא. הוא הודה שהוא לא התלהב אף פעם מסקס, ולמרות שהוא רוכש לי חיבה רבה ואפילו אהבה הסקס איתי די שעמם אותו, ורק אחרי שהוא נדלק על איציק הוא הבין מה הוא צריך באמת."אתה צריך מישהו שישלוט בך, שישפיל אותך ויכאיב לך כמו שעשיתי אחרי שאכלנו בפעם הראשונה את החומית המתובלת."ענר נאנח ואמר שמה שעשינו אז היה רק ההקדמה, והוא צריך את זה הרבה יותר חזק וכואב. "אתה פשוט נחמד מידי ומתחשב מידי בשבילי," אמר בעצב, ואז נחפז לתקן שבחיי היום יום אני מושלם, והוא מאושר ונהנה לגור איתי, אבל במיטה הוא צריך דבר אחר לגמרי,"אני צריך גבר גבר שידליק אותי." הסביר, נבוך קצת."אז מה, אני לא מספיק גבר בשבילך?" נעלבתי, כי לדעתי אני לגמרי גברי, אני מטר שמונים וקצת, שרירי למדי, שעיר במידה, לדעתי אני בחור די נאה, ואין בי שמץ של גינונים נשיים.ענר התפתל והסתבך בהסברים, מתאמץ מאוד לא להעליב אותי, אבל היה עליו להודות שסך הכל אני צודק, אני לא מספיק זכר אלפא בשבילו, והסקס איתי הוא ונילי לגמרי, והוא ממש מצטער אבל זה לא סוג הסקס שמתאים לו.טוב, שמעתי מספיק ודי, הלכתי לחדר השינה, הורדתי את המזוודות שלי מהמדף בו שמרתי אותן והתחלתי לארוז.להפתעתי ענר הלך אחרי וניסה לשכנע אותי שזה מיותר, שאנחנו יכולים להמשיך לחיות יחד באושר, ואפילו לעשות מידי פעם סקס, ובאמת שאין שום צורך שאני אעזוב, ובכלל, מה אכפת לי אם הוא יהיה מידי פעם עם איציק?"אני לא יודע למה זה אכפת לי," דחסתי בבלגן אחד גדול בגדים לתוך המזוודה, "אבל עובדה שזה אכפת לי. אני לא בנוי ליחסים פתוחים, ולא מתאים לי לחיות במין זוגיות משונה כזו, להתחלק בך עם אחר... לא יכול ולא מוכן.""אבל לאן אתה הולך? איפה תגור? אצל ניר? אבל הדירה שלו ממש קטנה ו... תראה," משך ענר מידי ערמה מקומטת של חולצות טריקו, "אני מכבד את ההחלטה שלך לעזוב, אבל מה בוער? קודם תמצא דירה חדשה, תארוז הכל בנחת, ואז תעבור בשקט, בלי לחץ, מה דעתך?"הבטתי בפניו היפים, העדינים והאהובים כל כך, וכבשתי את הדמעות, "בסדר." הסכמתי וצנחתי מותש על המיטה, "אבל תזכור שאני ואתה כבר לא, אני פה רק בתור שותף זמני לדירה.""בסדר גמור." הסכים ענר, והתחיל לסדר בזריזות את הבלגן שיצרתי, מחזיר הכל בחריצות למקום, "אתה נראה עייף, אולי תלך להתקלח?" הציע ברוך.הלכתי להתקלח, ועד שחזרתי הכל היה מסודר כמו קודם."אתה רוצה ללכת לישון על הספה בחדר האורחים?" שאל ענר בתמימות מחוייכת, "או שאתה מעדיף להמשיך לישון איתי בחדר השינה הגדול והנוח הזה, עם חדר הארונות והמקלחת והשירותים הצמודים והטלוויזיה הגדולה?"לא יכולתי להתאפק וחייכתי, "טוב, כשאתה מציג את זה ככה... אבל תגיד, לאיציק לא אכפת שתישן איתי?""לא, אנחנו לא בני זוג, לא משנה לו עם מי אני ישן, כל מה שהוא רוצה ממני זה שאני אגיע כשהוא רוצה אותי, זה הכל." השיב ענר ונדמה לי ששמעתי שמץ עגמומיות בקולו."נשמע די מבאס." חיוויתי את דעתי, "אתה לא רוצה לגור איתו?""אני רוצה מה שהוא רוצה." השיב ענר בפשטות, "ומה שאיציק רוצה זה לגור לבד, ככה זה.""אני מבין, אבל תגיד ענר, למה בעצם סיפרת לי עליו? יכולת להמשיך להיות איתי כרגיל ולהזדיין איתו מהצד, ואני לא הייתי יודע.""כן, חשבתי על זה, אבל הבנתי שאני לא אוכל לחיות ככה ועדיף שאני אגלה לך לפני שזה יתגלה, לא מתאים לי לחיות חיים כפולים, ותיארתי לעצמי שבסופו של דבר מישהו יספר לך ואז הכל יתפוצץ ותיפגע עוד יותר.""אתה צודק, והאמת שהיום ניר התקשר וסיפר לי הכל, אבל לא כל כך האמנתי לו ולכן שתקתי.""אני מבין." אמר ענר אחרי שתיקה ממושכת, "אני באמת מצטער שביט." הוסיף בעצב והלך להתקלח.
