---
id: 20226
title: "הפוך - פרק ט'"
author: "הנדל"
author_id: 1549
date: "2017-04-27"
category: "אהבת גברים"
tags: ['אהבה וזוגיות']
prev_chapter_id: 20225
next_chapter_id: 20227
original_url: "http://gogay.co.il/story.php?id=20226"
---

# הפוך - פרק ט'

נדב שמח מאוד על החדשות הטובות שלי והוסיף עליהן גם חדשות טובות משלו, הטיסה שלו נדחתה והוא צריך להגיע לשדה התעופה רק מחר אחרי הצהריים. "וזה אומר שאני אוכל לעזור לך להתארגן ולארוז לפני שאני אטוס." משך אותי שוב למיטה.נעתרתי לו ברצון, ורק אחר כך נזכרתי שבעצם הוא לא הספיק לראות את הדירה החדשה. "זו נסיעה ממש קצרה, בעיקר בלילה, תוך עשר דקות נגיע." ניסיתי לפתות אותו לצאת מהבית, אבל נדב שהעדיף לבלות עם התאומים ולעזור למירי להשכיב אותם הסתפק בתמונות שצילמתי, ואמר שהוא סומך עלי ואם אני מתלהב מהדירה אז זה בסדר.באותו לילה ישנו יחד חבוקים, ולמחרת קבענו עם המוביל שיגיע בצהריים, ונסענו יחד לדירה הישנה שלנו. בדרך דיברנו על העתיד ותכננו מה יהיה אתנו אם נדב ימשיך לעבוד באיטליה. התנגדתי מאוד לרעיון הזה, טענתי בתוקף שההיעדרות שלו מהארץ תפגע בקשר שלו עם התאומים, ואיך הוא יכול להעדיף קריירה על פני המשפחה?"כשאתה אומר משפחה אתה מתכוון גם אליך?" הצטחק נדב שהיה שרוי במצב רוח מעולה, מטבעו נדה הוא איש של בוקר, ובבקרים תמיד היה מלא מרץ ושמח, ואם הספיק להקדים סקס לארוחת הבוקר היה שמח עוד יותר."זה תלוי," עניתי בזהירות, "והתכוונתי להוסיף שזה תלוי בעיקר בו, אבל פתאום הנייד שלו צלצל וכל תכניותינו היפות השתבשו באחת. "אני ממש מצטער חמוד," התנצל נדב, "אבל אני חייב לקפוץ למשרד, צץ שם משהו... תתחיל לארוז וניפגש בדירה, בסדר?""בסדר." הסכמתי, הייתה לי ברירה?נדב הוריד אותי ואת הקרטונים שהבאנו אתנו ונסע, נכנסתי לדירה בה גרנו בזמנו במשך כמה שנים מאושרות והתחלתי לארוז. מאחר שרוב בגדי וחפצי האישיים כבר היו בביתה של עליזה פניתי קודם למטבח. ארזתי את כלי הבית שצברנו יחד – סירים, מחבתות, צלחות וספלים ואחרי שסיימתי שם פניתי לחדר השינה. ברגע כשנכנסתי תקפה אותי הרגשה שמשהו לא בסדר. המיטה הייתה מוצעת בסדין שלא אהבתי כי הגומי שלו היה רופף, והציפות על הכרים היו הפוכות כאילו מי ששם אותן לא ידע לסדר מיטה, ומי שם על המיטה את הכרבולית החומה שהייתה שייכת בכלל לספה בסלון? למיטב זכרוני השארתי את המיטה לא מוצעת, יכול להיות שנדב סידר אותה כשישן שם? אבל מה פתאום? בכל פעם שהוא הגיע לארץ הוא נסע ישר לבית של אימא שלו. הרמתי את הכרבולית הפרושה על המיטה וניערתי אותה כדי לקפל אותה כהלכה. נדף ממנה ריח מוזר של בושם שלא הכרתי, ומה שחמור יותר, בין קפליה מצאתי עטיפה של קונדום. מי השתמש פה בקונדום? נדב ואני הפסקנו עם קונדומים עוד בשנה הראשונה של הכרותינו, מה קורה פה לכל הרוחות?המשכתי לארוז כמו אוטומט, ממלא קרטונים בסדינים וציפות בעוד מוחי הומה מחשבות וחשדות, מישהו עשה סקס במיטה שלנו וזה לא היה אני. אז מי זה יכול להיות? רק לי ולנדב היו מפתחות לדירה, אבל נדב היה באיטליה אז... אבל איך אני יודע אם הוא באמת היה באיטליה? יכול להיות שהוא חזר יום קודם, או טס יום אחרי שחשבתי שהוא כבר שם, ובמרווח הזמן שנשאר הוא ניצל את הדירה הריקה ו... לא! זה לא יכול להיות. לא נדב, נכון שמעולם לא ממש דיברנו על זה, ואף פעם לא הבטחנו אחד לשני נאמנות, אבל תמיד היה לי ברור מאליו שכל זמן שאנחנו זוג אנחנו לא עושים סקס עם אחרים, ואולי זה היה ברור מאליו רק לי? אז מה אם נדב תמיד בז לתרבות ההומואית המקובלת של סקס מהיר וחסר רגש? ושתמיד גינה את המרדף אחרי העונג הבא שגברים כה רבים מקדישים לו את זמנם?הוא תמיד דיבר בשבח הזוגיות והנאמנות, ותמיד הכעיס אותו לגלות שעוד זוג ממכרינו נפרד ותמיד בגלל סיבה מטופשת. "הם כמו ילדים בחנות ממתקים, רצים מאחד לשני בלי לחשוב רגע על העתיד, נדמה להם שהם יישארו צעירים ויפים לנצח, כל מה שיש להם בראש זה חדר כושר ואטרף, והם לא רואים רחוק יותר מהמסיבה הבאה." היה מתמרמר, והנה גם הוא בוגד, נהנה לו מסקס גנוב עם אלוהים יודע מי בעוד אני מטפל באימא שלו, ובאימא של הילדים שלו, נשאר ער לילות שלמים כי הילדים שלו סובלים מכאבי אוזניים ומהקאות ומחום וכל שאר הצרות שבאות עם גידול תינוקות, חי כמו נזירה רק כדי שהוא יוכל לפתח קריירה ולהיות מפורסם וחשוב, וככה הוא מודה לי? מזדיין מאחורי הגב שלי במיטה המשותפת שלנו.עד שנדב הגיע כבר הייתי מחומם כהוגן ורתחתי מכעס. הוא נכנס לדירה בעליזות, שמח ורגוע, והתפעל איך גמרתי לארוז כל כך מהר, "אתה כל כך חרוץ ומאורגן גילי, כל הכבוד לך חמוד." ניסה לחבק אותי ונדהם כשהדפתי אותו מעלי. "מה קרה?" שאל בתמימות, "אני מצטער שארזת לבד, אבל...""הנה, זה מה שקרה." הושטתי לו את העטיפה הקרועה של הקונדום, "מצאתי את זה על המיטה שלנו שאגב מסריחה מבושם שאני לא מכיר, מה שקרה נדב זה שמישהו זיין במיטה שלנו, וזה לא הייתי אני.""גם אני לא." השיב נדב בלי להסגיר אפילו שמץ אשמה, "בוא נחשוב למי עוד יש מפתחות לדירה הזו.""עד כמה שידוע לי רק לנו." עניתי בזעף."גם למר שוורצמן יש מפתח." אמר נדב, מתכוון לבעל הבית הקשיש שלנו."בחייך, אתה לא רוצה להגיד לי שמר שוורצמן שהוא, אם שכחת, יהודי דתי, מבוגר ולא בריא, הביא לפה מישהי." הפטרתי בזעף."אני לא יודע מי היה פה גיל," ענה נדב בקוצר רוח, "אבל מאוד לא מוצא חן בעיני שאתה ישר מאשים אותי.""אבל את מי עוד אני יכול להאשים?" התפרצתי, "בזמן שאני תקוע בבית עם הילדים שלך, מחליף חיתולים, מטפל באימא שלך ובאימא של התינוקות שלך אתה מתרוצץ לך בכל העולם, נוסע וחוזר מתי שמתחשק לך, מה עוד אני יכול לחשוב?""אין לי מושג, אבל אני אומר לך שזה לא הייתי אני!" התפוצץ נדב בזעם נוראי, ופתאום היינו באמצע מריבה מכוערת, אומרים אחד לשני דברים איומים ומנסים להכאיב זה לזה ככל האפשר. מזל שמוביל החפצים היה דייקן כמו שרמי הבטיח והגיע בדיוק בזמן. ברגע שהוא התקשר ושאל אם אנחנו מוכנים הפסקנו לריב והתחלנו לגרור קופסאות קרטון למשאית שלו. המוביל בא עם עוזר, צעיר רחב כתפיים וחסון, ותוך רבע שעה פינינו את הדירה. "טוב, אני נוסע לרמות יצחק, ניפגש שם?" שאל המוביל, מעביר מבטים מודאגים ממני אל נדב שעמד זקוף ואטום פנים, מזוודתו הקטנה ניצבת לצידו."אין בעיות, אני מיד יוצא." הבטחתי, "להתראות."המשאית יצאה לדרך, ושנינו נשארנו עומדים על המדרכה, מביטים זה בזה בשתיקה. "טוב, אז אני זז." אמר נדב בקרירות אדישה, והביט בי כאילו אני איזה זר שנקלע במקרה לדרכו, "הנה המפתחות שלי." נתן לי את הצרור שלו שפעם, מזמן, חיברתי למענו למחזיק מפתחות חמוד בצורת לב, "תדאג שהם יגיעו לשוורצמן." הורה לי ופנה לדרכו."אבל... אבל נדב..." נאחזתי בשולי שרוולו בניסיון לעכב אותו, "ומה אתנו?""אני לא יודע, אחרי שהתנפלת עלי בצורה כזו אני מרגיש שאני צריך פסק זמן למחשבה, אני מציע שננוח קצת אחד מהשני, ואחרי שנרגע נחליט מה עושים." הוא הרים את המזוודה שלו, "שיהיה לך בהצלחה בעבודה החדשה, אני אצור אתך קשר בעוד זמן מה." הפטיר ביובש והסתלק, משאיר אותי עם לב שבור ועיניים מלאות דמעות.*** שלושת החודשים שבאו אחר כך היו הגרועים ביותר בחיי, גרועים יותר מהטירונות האומללה שצלחתי בקושי. לא יכולתי להפסיק לחשוב עליו, להתגעגע אליו, לסבול מהעדרו, להצטער על הדרך המכוערת בה נפרדנו ולהתחרט מרות על הדברים המגעילים שאמרתי לו.פעם ראשונה שהבנתי למה אומרים שאהבה זה כואב. הלב כאב לי נורא, למרות שחיצונית נראיתי לגמרי בסדר הרגשתי כאילו מישהו דרס אותי, וכמו אידיוט התאמצתי לשדר שהכל בסדר ואין בעיות. בקושי הצלחתי לישון, והתקשיתי לאכול או לחשוב בהיגיון - ואולי בגלל שהתקשיתי לחשוב בהיגיון - דבקתי בעקשנות בתכניות שלי והלכתי לעבודה, מפגין התלהבות ומרץ כמו שהיה מצופה ממני למרות שכל מה שהתחשק לי לעשות היה להתכרבל במיטה וליילל. סידרתי את הדירה, בישלתי ארוחות שלא הצלחתי לאכול, וכל יומיים שלושה נסעתי לבקר את מירי והילדים, מספק להם שירותי שמרטף ומניח להם להתמסר להכנות לחתונה שלהם. התאומים היו הדבר היחיד שניחם אותי, ורק במחיצתם הוקל מעט כאב הלב שלי. מידי פעם ניסיתי ליצור קשר עם נדב שהתמיד לסנן אותי וסירב לדבר איתי. על המיילים והמסרונים שלי הוא היה עונה בקרירות מנומסת שדיכאה אותי עד עפר. הוא סירב לדון איתי על העתיד המשותף שלנו, התעלם מההתנצלויות המתרפסות שלי והסביר שוב ושוב שהוא עסוק מאוד ושהוא עוד לא החליט מה יקרה אתנו בעתיד.חשבתי שאני מיטיב להסתיר את ליבי השבור, אבל מסתבר שטעיתי מירי חשה שמשהו לא בסדר איתי ויום אחד כשמצאה אותי יושב ובוהה בכוס הקפה שלי התיישבה מולי, ליטפה את זרועי ושאלה מה הבעיה. במקום להיות גבר גבר, לעשות פרצוף אדיש ולהגיד שהכל בסדר נשברתי וסיפרתי לה הכל. היא הקשיבה בשתיקה אוהדת, וגילתה לי שהיא שמה לב שגם נדב נשמע מדוכא וחסר התלהבות, ושהיא חושבת שגם הוא מתגעגע אלי מאוד. "נדב הבטיח להגיע לחתונה שלי ושל רמי, גם אתה מוזמן כמובן, אולי אז תוכלו להתפייס?" הציעה באופטימיות."אני כבר מפויס, אני רק רוצה שנהיה שוב יחד. בחיים לא האמנתי שאני מסוגל להתגעגע כל כך ולסבול כל כך מלב שבור, לא אכפת לי אם הוא הזדיין שם עם מישהו או לא, אני רק רוצה אותו חזרה.""מאוד יפה מצידך, ולמען האמת אני מתקשה להאמין שנדב בגד בך ועוד בדירה שלכם, זה פשוט לא מתאים לנדב שאני מכירה, מצד שני מישהו כן היה שם, מעניין מי? אתה אומר שזה לא יכול להיות בעל הבית שלכם.""אני ממש בספק שזה הוא, שוורצמן צריך להיות בן שמונים בערך, וכל מילה שנייה שלו זה ברוך השם ובעזרת השם... לא, אין מצב שזה הוא.""אולי הבן שלו, לא אמרת שהוא התחתן לא מזמן, אולי הוא עשה עם ארוסתו פרומו קטן לפני החתונה?""אני בספק, גם הבן דתי כמו אבא שלו, אצלם אין פרומו, מחכים עד אחרי החופה.""התמימות שלך ממש נוגעת ללב." הצטחקה מירי, נישקה את לחיי, והבטיחה לי שהכל יסתדר ובסוף יהיה טוב.
