---
id: 20158
title: "חיובי - פרק מד'"
author: "אודיגו"
author_id: 1734
date: "2017-01-23"
category: "אהבת גברים"
tags: ['אהבה וזוגיות']
prev_chapter_id: 20130
next_chapter_id: 20159
original_url: "http://gogay.co.il/story.php?id=20158"
---

# חיובי - פרק מד'

"מזל שנזכרתי שאתה מזל עקרב, אחרת עוד הייתי מאמין לך." אמר רוזי, לקח לי את הספל קפה וגמר אותו בשלוק אחד. "אני הרוס, לא תאמין מה קורה אצל שוקי הקצב." נאנח בדרמטיות ונופף יד כמו שהוא עושה תמיד.  (מאיפה הוא למד לעשות את זה? יש קורסים להתנהגות כזו?) רוזי הוא הבן אדם הכי אוחצ`י שאני מכיר, הוא חבר שלי מקבוצת התמיכה וכשהוא לא בדיכאון הוא מצחיק בטירוף ואחלה בן אדם."מה קורה אצל שוקי? בלגאנים?" ניסיתי להיות אוהד ומלא השתתפות למרות שלא היה לי מושג מה הוא עושה אצלי בשעת בוקר לא כל כך מוקדמת זו."חבל לך על הזמן איזה תורים יש אצלו, אבל השגתי מושטים יפים ונסיכת הנילוס לחריימה.""יופי לך ומה זה קשור לזה שאני מזל עקרב רוזי?""אתה הרי יודע שבני מזל עקרב חייבים להיות תמיד בשליטה, (מי? אני? בשליטה? מה פתאום?) ושחשוב להם מאוד להראות חזקים והם שונאים לעורר רחמים.""וואלה? אולי יש משהו באסטרולוגיה הזו, אבל מה הקשר של זה לחריימה?""למה אתה כזה קשה הבנה?" משתומם רוזי, לוקח לו עוגיות קוקוס מצופה שוקולד, אוכל, ונוזף בי בחומרה למה אני קונה דברים משמינים כאלו, (נוני קנה) ולמה אני מרשה לו לאכול אותם, ומיד מושיט יד לעוגייה הבאה בתור.אני נותן לו סטירה על היד. "פויה רוזי, רוזי רע." אני אומר והוא נאנח ומבקש שאפסיק לחרמן אותו, ואחר כך מתעטף בסינר ומתחיל לשלוף סירים ומחבתות."רוזי בחייך, מה אתה עושה?""מכין את הסדר כמובן." הוא מסתובב אלי ושם את ידו על פיו בהבעה של הפתעה מבוהלת (תנסו לדמיין את גרסא שמנמונת ודוברת עברית של ג`ק מ - 'ויל וגרייס' ותבינו את כוונתי) "אוי. שכחתי שאתה אשכנזי. אל תגיד לי שבלי גפילטע איחס הסדר אצלך הוא לא סדר?"לא יכולתי להתאפק וצחקתי, אבל המשכתי להתעקש שאני בכלל לא רוצה לחגוג את הסדר, ורוזי מצידו המשיך לבטל את דברי בטענה שככה בני מזל עקרב מתנהגים - זו הדרך שלי להישאר בשליטה, להגיד שהכל בסדר ואני רוצה להישאר לבד למרות שברור שאני עצוב מאוד שאף אחד לא הזמין אותי לסדר."כן הזמינו אותי." התרתחתי, "הזמינו ולא רציתי ללכת. שני האחים שלי הזמינו אותי, ונוני היה מוכן לריב עם הוריו כדי שגם אני אבוא, אבל לא רציתי. אני לא אוהב את החג הזה ולא רוצה לחגוג את הסדר המזדי...""לא יפה," נזף בי רוזי, "אל תדבר ככה, הילד שומע הכל." ואכן, פתאום ראיתי שיובל התגנב למטבח, עמד מאחורי והקשיב."מה אתה עושה פה? אתה לא נוסע עם אימא לנתניה?"הוא משך בכתפיו וראיתי שהוא קרוב לדמעות. "מה קרה יובל?""אימא אמרה שאם אתה מסכים אני יכול לא לבוא איתה ועם מוריס ועם מאיה המגעילה (אחותו הקטנה – תינוקת מתוקה להפליא) ולהישאר אתך. אז אני יכול?""אבל למה אתה לא רוצה לחגוג עם סבתא והדודות? אצלי לא יהיה סדר יפה ולא יהיה אוכל.""כן יהיה סדר יפה ויהיה המון אוכל." תיקן אותי רוזי בלי היסוס ועשה לעברי פרצופים זועמים. "בטח שאתה יכול להישאר חמוד ולא יפה לקרוא לאחותך התינוקת מגעילה.""היא מגעילה, יש לה קרחת ורק שלוש שיניים והיא לא יודעת לדבר."לינה נכנסה עם מאיה על הידיים ושאלה אם זה לא יפריע שהילד יישאר אצלי כי הוא משגע אותה עם המצבי רוח שלו וכבר אין לה כוח."בטח שיובל יכול להישאר, הוא ישיר לנו את הקושיות." חייך רוזי בלבביות, לקח מידיה את מאיה הקטנה, עשה לה פרצופים והתמוגג מהחיוך שלה.יובל סירב להגיד למה הוא לא רוצה לחגוג עם המשפחה של אימא שלו ולי לא היה זמן לחקור אותו כי רוזי נתן לי רשימה ענקית של מצרכים ושלח אותי לקניות. חזרתי עמוס בסלים גדושי כל טוב ואך החלתי לפרוק אותם צץ אורי, הבן של מולי, במטבח ושאל אם אבא שלו הגיע כבר."אבא שלך הלך לנוח קצת בחדר אורחים." הסביר רוזי, "הוא עייף מאוד. בוא, תעזור לי להזיז את השולחן לאמצע הסלון כי אחרת לא יהיה מקום לכולם."אולי הייתי צריך לכעוס על רוזי שהשתלט לי ככה על הבית והפקיע ממני את ליל הסדר האפיקורסי שתכננתי לי - פיתות עם שוקולד, גלידה והתחרעות מול הטלוויזיה - אבל כל כך שמחתי לראות אותו מלא מרץ, מארגן, יעיל, פעיל ואפילו מחייך פה ושם ששתקתי.  מאז שרוזי נפרד מהמאהב הנשוי שלו שמירר את חייו הוא היה מדוכדך מאוד. התרופה החדשה שקיבל עוד לא התחילה לפעול, ואנחנו - חבריו לקבוצת התמיכה - עשינו תורנות רוזי כדי לשמור עליו שלא ינסה חלילה שוב להתאבד לנו, כפי שהוא כבר ניסה בעבר. מזל עקרב או לא, לא רציתי את כל המהומה הזו אצלי, אבל מה זה חשוב? חשוב שהתרופה החדשה התחילה כנראה לעבוד ופתאום חזר רוזי הישן שהכרתי פעם - אוחצ`ה תוססת, מלאת הומור ונמרצת שלא הפסיקה להצחיק אותי. וכאן המקום להסביר בצורה מסודרת את הסיפור של מולי ואורי. את מולי הכרתי בתחילת השנה כשהשכרתי לו את חדר האורחים שלי אחרי שנוני עזב את הבית והלך להיות סטרייט. נוני חזר מהר מאוד כמובן, אבל מולי המשיך לגור אצלנו עוד כמה חודשים ובמהלכם התברר לי איך קרה שהוא החליט רק עכשיו לחיות כהומו, למרות שהוא כבר בן ארבעים.מסתבר שבזמנו, כשהוא היה חייל צעיר שניסה להילחם בכל כוחו בנטייה ההומואית שלו, הוא הכניס להריון בחורה צעירה שהחליטה לא לעשות הפלה אלא לנצל את ההיריון הלא מתוכנן כדי להשתחרר מהצבא ולהינשא לחבר שלה.החבר הזה היה מבוגר ממנה בכמה שנים טובות, גרוש שכלל לא רצה להתחתן שוב, בטח שלא עם חיילת צעירונת, אבל היא הודיעה לו שהוא הכניס אותה להריון והוא קיבל את הדין, התחתן איתה וגידל את הילד כבנו למרות שבטח היו לו ספקות בנדון.קצת אחרי שאורי חגג בר מצווה הגבר שנישא לאימו נפטר ממחלה, ורק אז אימו גילתה לו שאביו לא היה אביו הביולוגי, דבר שזעזע כהוגן את אורי שבאותה תקופה התחיל להתבגר ולהבין שהוא נמשך לגברים.אחרי שמלאו לו שש עשרה אימו גילתה לו מי אביו האמיתי ויזמה פגישה עם מולי שהיה אז נשוי ואב לשתי בנות צעירות. השניים הסתדרו לא רע, ומולי לקח את אורי לפגוש את הוריו הקשישים והציג אותו לפני אשתו ובנותיו. אשתו מאוד לא אהבה את הרעיון ולא האמינה למולי שהוא לא ידע על הילד עד עתה, ואפילו האשימה אותו שהוא ניהל חיים כפולים והיה לו רומן עם אימא של אורי אחרי שהוא התחתן איתה ושהוא הוציא עליה כספים שהוא קיבל בסתר מהוריו. היה ריב גדול שערבב רגשות פגועים, קנאה וכסף - הוריו של מולי קיבלו המון פיצויים מגרמניה (הם ייקים ניצולי שואה) ואשתו חששה שבגלל אורי הירושה תקטן מאוד.בסוף מולי צעק לה שהוא בעצם הומו, והכספים שהוא הוציא לא היו על אימא של אורי אלא על גברים. ההודאה הזו זה מה שגמר להם את הנישואים. הם ניסו אחר כך עוד לחזור ולהתפייס, וזמן מה הלכו לייעוץ, אבל שום דבר לא עזר.מולי עזב את הבית, גר אצלי, ניסה לחזור לאשתו ולא הצליח להפסיק לריב איתה, חזר לגור אצל הוריו, רב גם איתם ושוב חזר אלי, פגש את כוכב ונדלק עליו (הוא נמשך לצעירים דווקא) ולמרבה הפלא כוכב נדלק עליו חזרה (או אולי על הכסף של הוריו) וכיום הם מתכננים לגור יחד. התברר שאימא של אורי הלכה לחגוג עם המשפחה של החבר החדש שלה ואורי שלא סובל אותו אמר שהוא בתורנות בבסיס כדי להשתמט מהסדר, ובמקום הלך לאבא שלו שגם הוא נשאר לבד כי כוכב הלך להוריו, ובסוף כולם מצאו את דרכם אלי.אחרי הצהרים הלכנו לנוח מההכנות לסדר ופתאום אורון נכנס, רותח מזעם. הוא שוב רב עם אבא שלו ועם אשתו שהוא קורא לה הזונה כי... עזבו, אין לי כוח לפרט, הוא לא מסתדר עם המשפחה שלו וזהו. כמובן שמיד הזמנו גם אותו להצטרף והוא הסכים בשמחה.  קצת לפני שש נוני התקשר לשאול אם לא עצוב לי לבד ולאחל לי חג שמח ונדהם לשמוע איזה שינוי גדול חל בתכניות שלי. "איפה כולם ישנו אחרי הסדר?" שאל בחשדנות."מי יישן בכלל? אנחנו מתכננים אורגיה המונית עד אור הבוקר." עניתי את אחת התשובות המתחכמות שלי שתמיד מרגיזות אותו.למרבה המזל רוזי חטף מהר את השפופרת מידי, התנצל ברוב נימוס על הפלישה ופירט את סידורי השינה שלנו - מולי אורי ואורון ישנו בדירה של אורון (מולי ישן במיטה של כוכב ואורי על הספה), יובל יישן בחדר האורחים שלנו ואילו רוזי ישן איתי, "ואני נשבע לך ששום דבר לא יקרה." אמר בחגיגיות."בסדר, אני סומך עליך רוזי, ותשאירו לי קצת עוגה." שמעתי את נוני אומר וידעתי שהוא מתאפק לא לצחוק - רוזי מצחיק גם אותו.הסדר היה נחמד ולא מעיק. כל אחד קרא קצת, שרנו, שתינו יין, (אני שתיתי רק כוס אחת של יין מתוק לילדים, הרגשתי לא טוב ונתתי ליובל לשתות את שאר הכוסות במקומי, הוא ישן עכשיו שנת ישרים בחדר האורחים עם כוכבית לידו - ההורים של כוכב לא הסכימו לארח אותה ולכן היא נשארה בהשגחתנו).אחרי הקריאה החפיפית בהגדה אכלנו אוכל טעים מעשה ידי רוזי ומולי - החריימה יצאה נהדר ועוגת הקצפת הכשרה לפסח הייתה מעלפת - ובדיוק כשהייתי באמצע הפרוסה השנייה הדלת נפתחה בחטף ולא, זה לא היה אליהו הנביא אלא נוני, עצבני מאוד, שסירב לגעת באוכל, אבל חיסל את רבע הבקבוק שנשאר והלך למיטה. עזרתי לרוזי להדיח כלים ולארגן הכל, סידרתי לו את הספה והלכתי למיטה. כמו שחשדתי הוא לא ישן עדיין, אבל היה שתקן ועצוב. "עזבתי באמצע האוכל." זה כל מה שהוא היה מוכן להגיד. בטח הציקו לו ובלבלו לו את המוח והוא התרגז והלך. "אין לי חשק לדבר על זה, אני עייף. תחבק אותי." ביקש והתכרבל בתוכי. התחבקנו חזק חזק ולא דיברנו על זה."עכשיו הכל בסדר?" שאלתי אחרי שמעכתי אותו חזק בין זרועותיי."הכל בסדר. בוא נישן." אמר נוני ונרדם. לפנות בוקר התעוררתי בגלל התקף שיעול מרגיז, ישבתי לכתוב את הפוסט הזה ועכשיו אני אקח עוד כדור עם קודאין ואלך שוב לישון.***** **לא תאמינו איפה ביליתי את יום שישי בבוקר, גם אני לא האמנתי כשמצאתי את עצמי שוב בקניון הכפרי הקסום, יושב על שרפרף מרופד, מוקף נעליים מכל הסוגים ונערה שמנמונת וטובת מזג טורחת סביבי ומביאה לי עוד ועוד קופסאות של נעלי התעמלות מכל הסוגים הצבעים והדגמים. מוזר, פעם חשבתי שאני יודע מה מספר הנעליים שלי, אבל היום אני כבר לא בטוח. מסתבר שהוא נע אי שם בן 45 ל 48 תלוי בדגם ובחברה המייצרת.פעם חשבתי שלא אסכים להיתפס אפילו מת כשאני נעול בנעלים עם פסי כסף מנצנצים, אבל אחרי שמדדתי את הנעל העשירית הבנתי שפעם הייתי תמים וצעיר והגיע הזמן להתבגר, אבל אני מקדים את המאוחר, קודם אני צריך לספר לכם איך בכלל הגעתי לבלות שוב בקניון. הכל התחיל בדיוק שתי דקות אחרי שנוני נסע לבסיס בהבטחה שהוא חוזר עד הצהרים. נפרדתי ממנו לשלום, גמרתי את הקפה וקמתי ממקומי, כולי מלא רצון טוב וכוונה כנה ביותר לנקות סוף סוף את חלונות המטבח שלנו שלא נוקו זה עידן ועידנים, (אני חושב שאני מזכיר אותם כמעט כל פוסט שני מאז פורים ועדיין הם מלוכלכים כשהיו), ופתאום דפיקה בדלת וניצן (שהספיק כבר להתחייל) צץ בפתח, כולו נרגש ונרעש. "עוד כמה דקות הוא פה, ואני צריך את הבית שלך ריק." הוא מודיע לי בקיצור צבאי נמרץ."הוא זה דולב אני מקווה." גיששתי בזהירות, כי אצל חבר`ה בגיל הזה, לך תדע?ניצן הסתכל בי כאילו הודעתי לו זה עתה שכדור הארץ שטוח ונישא על גב שלושה פילים ולא טרח אפילו לענות לי. "יש מים חמים?" ניגש ישר לעניין, "אולי נחליף סדין ומגבות? אני לא צריך קונדומים, אבל צריך חומר סיכה ו...""תרגיע, הכל יהיה בסדר. הבטחתי ואני אקיים. שב, תאכל עוגה, נשאר לנו עוד מסדר פסח.""לא יכול, לא ראיתי אותו כבר חודשיים, אני כל כך מתרגש." קיפץ ניצן מרגל לרגל והלך אחרי, מפריע לי להחליף סדינים ומגבות. הרגשתי כמו חדרנית של מלונית, אבל הבטחתי לילד שאם הוא יצטרך חדר פנוי כשהוא ודולב יצליחו להתארגן ולהיפגש סוף סוף שיבוא אלי. מזל שנוני לא היה בבית. "ולאן אתה תלך?" הוא נזכר פתאום שאני גם יצור אנושי. חרמנות מעוללת דברים נוראים למוח הגברי."אה, אל תדאג. תכננתי ללכת לקניות, אני אחזור בצהרים." אמרתי בקלות דעת ונסעתי. הבוס הזהיר אותנו שבחו"ל נלך המון ברגל וכדאי להביא נעלי התעמלות נוחים והישנים שלי נראים נורא, ומריחים אפילו עוד יותר גרוע. החלטתי שמאחר וביום שישי הזה נפלה לידי הזדמנות לעשות מצווה ולעזור לזוג אוהבים צעירים וחרמנים מגיע לי פרס בצורת נעלי התעמלות חדשים ושמתי פעמי אל הקניון. כשנכנסתי הסתבר לי שיש מבצע בחנות הנעליים - קנה שתי זוגות נעלי התעמלות ותקבל את הזוג הזול במחיר מציאה של 40 ₪. מי יכול לעמוד בפיתוי הזה?הבעיה הייתה שאחרי שעה של מדידות עדיין הייתי בשלב מציאת הזוג הראשון. אף נעל לא התאימה בדיוק. זוג אחד לחץ, השני שפשף והשלישי, בנוסף להיותו לא נוח, היה פשוט מכוער, רקום פרפרים בחוטים זוהרים.אחרי שמדדתי את כל זוגות נעלי ההתעמלות שבחנות, ובכל זאת לא הצלחתי לשבור את רוחה של הזבנית החביבה מאוד שניחמה אותי שיהיה בסדר, היא שלתה מאי שם זוג נעלים לבנות עם פסים צבעוניים באדום ירוק כתום וכחול, וראו זה פלא. דווקא הנעלים הללו עשו חסד עם כפות רגלי המעונות - לא לחצו על האצבעות, לא מעכו את הרגל, תמכו בקשת ברכות והתייחסו בעדינות אל העקב – דמעות של הכרת תודה עלו בעיני כשנעלתי אותן. אז מה אם הן נראו כאילו המעצב שלהן קיבל את השראתו מקופסת גירים של ילדי כיתה א` (או אולי מדגל הקשת של ההומואים?) לא חשוב, העיקר שלא היו רקומים עליהן פרפרים זוהרים והן לא נצנצו בזהב ובכסף, וחוץ מזה הן באמת היו נוחות. "ועכשיו נחפש נעל שנייה בשביל המבצע." הודיעה לי המוכרת בחביבות. הרגשתי איך טיפות זיעה קרה מתחילות לנטוף מעורפי, מתגלגלות לאיטן במורד חוט השדרה שלי. "לא צריך לחפש, אני אקח עוד זוג כזה בדיוק." גנחתי."אין עוד זוג כזה במידה שלך, אבל יש משהו דומה של אותה חברה בצבע קצת שונה," והיא שלפה נעל בצבעים אדום ושחור עם סוליה לבנה. "זו בדיוק אותה נעל, רק הצבעים שונים." בישרה לי בחביבות. מדדתי וכף רגלי אישרה שאכן מדובר בתאומה של הנעל הקודמת. איך שמחתי שהחיפוש תם, כמעט נישקתי את המלאכית השמנמונת מרוב שמחה.אחר כך ירדתי לסופר לקנות עיתון וחלב וגיליתי שפה העגלות נמצאות בחוץ. יצאתי החוצה וחטפתי מכת חום. מתברר שבזמן שאני התלבטתי בין עשרות זוגות נעליים הפך האביב הנעים של הבוקר לחמסין מעיק. חטפתי מכת חום והחלטתי לברוח הביתה, גם ליד הבית יש סופר ושם העגלות חונות ברוב תבונה בתוך החנות הממוזגת, לא בחוץ.מגרש החנייה המה אדם, כל בית ישראל על טפו וזקניו התרוצץ הלוך ושוב בין המכוניות, גורר אחריו עגלות עמוסות קניות. בכוחותיי האחרונים שירכתי את דרכי לעבר המכונית שלי שבתושייה רבה החניתי ליד שלט גדול וירוק, אחרת בחיים לא הייתי מוצא אותה. אני לא מבין מה יש לכולם לעשות קניות עכשיו? לא אכלתם מספיק בסדר? בהמות. מספיק לזלול. לכו תעשו דיאטה. קיללתי אותם בעודי מתפתל בעמל בין אנשים, מכוניות, עגלות ועשרות זאטוטים נוטפי גלידה.סוף סוף הגעתי הביתה, עצרתי מול הסופר הוותיק שלנו, נדחקתי בחנייה צרה מידי בין שתי מכוניות ובניסי ניסים הצלחתי לא לשרוט את האוטו ואפילו לצאת מתוכו בחתיכה אחת. גם הסופר שלנו היה עמוס לעייפה, אבל התעלמתי מההמון, חיש קל קניתי מה שהייתי צריך חוץ מעיתון ידיעות שנגמר. מילא, שיהיה מעריב, חבל שהשבוע לא אקרא את דנה, אולי אשיג עיתון מהשכנים. בדרך לקופה התלבטתי מול מקרר הגלידות ובסוף קטפתי חבילה בטעם קפה - הגלידה הראשונה שלי העונה. תוך כדי עמידה בתור בדקתי את השעון, כמעט שתיים, הם בטח כבר הסתלקו מזמן, אני מקווה ששמו את הסדינים בכביסה, איך אני מת להתרחץ קצת וללכת לנוח.סוף סוף הגיע תורי, אני אומר שלום לטניה הקופאית החביבה עלי ושם לפניה את מצרכי המעטים. "לא חבל להפסיד את המבצע?" העירה אותי טניה משרעפי, "קח שתי חבילות גלידה ותקבל את השנייה בחצי מחיר, אז איזה גלידה אתה בוחר?"** **
