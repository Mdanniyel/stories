---
id: 19830
title: "יומנו של מספר סיפורים - פרק לג'"
author: "מיצפטל"
author_id: 1487
date: "2016-10-27"
category: "אהבת גברים"
tags: ['אהבה וזוגיות']
prev_chapter_id: 19829
next_chapter_id: 19832
original_url: "http://gogay.co.il/story.php?id=19830"
---

# יומנו של מספר סיפורים - פרק לג'

בבוקר שאחרי הסדר קמתי קצת מבואס, אבל החלטתי שאני מתנהג כמו בן אדם מבוגר ומשלים עם ההחלטות של רובי ושל אלכס והלכתי להכין ארוחת בוקר לכל מי שנשאר לישון אצלנו בבית. מועלם התנדב לעזור לי, ומאחר והוא היה טבח בצבא יצא שאני עזרתי לו ולא הוא לי, ומבחינתי זה היה בסדר גמור. מועלם הוא בן אדם נחמד עם חיוך חביב, לא גבוה, לא נמוך, לא שמן, לא רזה, לא יפה במיוחד וגם לא מכוער. סתם בן אדם ממוצע לגמרי עם עיניים פקחיות, חיוך נחמד והרבה רצון טוב לעזור ולהיות מועיל בלי לעשות מזה סיפור גדול. יש לו עיניים שחורות ושיער שחור מתולתל טיפה, ועור שחום - אחד שבחיים לא הייתם חושבים שהוא הומו. הרגשתי נוח אתו. יש לנו רקע דומה, גם הוא מהקריות, בית מסורתי כזה של כיפה סרוגה. גם הוא בערך מחוץ לארון, אבל לא ממש.ההורים, באופן רשמי, לא יודעים, אבל בטח מנחשים. אחות אחת יודעת, ואח אחד חושד, וכמה חברים יודעים, וכמה לא. גם הוא לומד ועובד, גר בדירה שכורה עם שתי שותפות שישנות יחד, ומידי פעם הוא נקרא לדגל להיות חבר כיסוי לאחת מהן. סיפור רגיל לגמרי חוץ מדבר אחד קטן - הבחור בא אלינו אתמול במקרה, רק בשביל לתת לחבר של חבר של הראל איזה תיק שנשכח (עזבו, סיפור מסובך ולא מעניין), ראה את גבריאל ונדלק.אני לא מתפלא, כבר אמרתי שאני נחשב לבחור נאה למדי, וגם רובי עובר בקלות בתור יפיוף, אבל ליד גבריאל אנחנו סתם מכוערים. הוא ממש יפה, בעיקר בעיני מי שאוהב את הטיפוס הרוסי, העדין והבהיר. יש לו תלתלים בלונדיניים של מלאך, עצמות לחיים גבוהות, עיניים כחולות יפות מאוד וגוף דק ועדין, והחיוך שלו יכול להמיס חומת אבן. מועלם ראה אותו ונמס מיד. הוא ביטל את התכניות שלו לחג ופשוט נשאר, ורק אחר כך בירר מה, ומי, ולמה."ואם היית מגלה שיש לו חבר?" חקרתי בחוסר נימוס אופייני לי. אני איום מהבחינה הזו, אני אוהב לדעת הכל על אנשים חדשים שאני פוגש, וכבר גרמתי לכמה מסכנים שחקרתי אותם שתי וערב לברוח ממני כשהם ממררים בבכי תמרורים. הסיסמא שלי היא - אם אני לא אשאל איך אני אדע? – ואני מקפיד לפעול לפיה."לא יודע מה הייתי עושה." נאנח מועלם, "בכלל לא חשבתי על זה, פשוט לא יכולתי להפסיק להסתכל עליו. אתה בטוח שאין לו חבר? איך זה יכול להיות? בחור כזה יפה."מסתבר שכמו שאני חקרתי את מועלם ככה הוא חקר אותי. אני סתם סקרן, אבל לו הייתה מטרה, ואתם יודעים למה מסוגלים גברים ברגע שיש להם מטרה מול העיניים, ומועלם, כמו כל לוחם בגולני, ידע שאם אתה רוצה משהו אתה חייב להסתער עליו. "הראל אמר לי שאתה וגבריאל הייתם פעם יחד." הוא חשף לפני חלק מהמידע שאסף, "מה קורה אתכם עכשיו?""כלום," אמרתי, "אנחנו סתם ידידים.""אפשר לשאול למה נפרדתם?" הוא המשיך באיסוף המידע תוך טיגון חביתות."הוא נסע לחו"ל ואה.... ואנחנו..." התחלתי להסמיק ולהרגיש ממש לא נוח. אני שקרן איום וכל הנושא שלי ושל גבריאל והפרידה שלנו מכניס אותי לסערת נפש, במיוחד אחרי כל הבלאגנים שהיו לי יום קודם עם אלכס ועם רובי."מה זה הכדורים האלה שהוא לוקח כל יום?" המשיך מועלם בלי רחמים.כאן נמאס לי והודעתי למועלם שאם יש לו שאלות שיפנה אותם לבן אדם היחיד שמוסמך לענות עליהן, כלומר, לגבריאל עצמו. מועלם שתק כמה דקות, חשב וחשב, ואז התנצל שניסה לחלוב ממני מידע, והסביר שהוא מרגיש שלמרות שאני וגבריאל כבר לא יחד יש לי בכל זאת איזה יחס מיוחד כלפיו, ונדמה לו שאני מרגיש אחראי כלפיו, והוא רוצה שאדע שהוא מתכונן לנסות להכיר את גבריאל ולהתקרב אליו כי הוא מתלהב ממנו מאוד, והוא רוצה לדעת אם זה בסדר מצידי. "גבריאל כבר לא ילד," אמרתי בקרירות, והתאמצתי לא להראות שהכוונות שלו די דוקרות לי בלב, "הוא לא צריך לקבל ממני רשות."מועלם שוב שתק שתיקה רבת משמעות ואז סיפר לי שגם לו יש שני אקסים שהוא עדיין דואג להם, והוא מבין את הרגשות שלי, ואז נכנסו כולם למטבח והתלוננו שהם מתים מרעב והשיחה נגמרה.מועלם פעל מהר, וגבריאל באמת לא בא לבקש ממני רשות לפני שהם יצאו להם לטיול, ואחר כך חזרו יד ביד, ואפילו עיוור היה רואה שיש להם כתמי עשב על הגב, ועלים יבשים בשערות. אחר כך יוני סיפר לי שהוא ראה אותם מתנשקים לפרידה. "מתנשקים בפה." הדגיש, "בדיוק כמו שאתה ורובי עושים, אז הם חברים?""לא יודע. תשאל את גבריאל לא אותי." ומה אתם חושבים שהילד הזה עשה? הלך ושאל. וכמובן שגבריאל לא ענה לו ורק צחק ואמר לו שהוא נודניק.גבריאל בא באותו ערב וסיפר לי שמועלם נורא נורא נחמד, ושאל מה דעתי עליו. "אין לי דעה, אתה זה שהזדיינת אתו, לא אני." עניתי באנטיפתיות. להצדקתי אוכל רק להגיד שהרגשתי בודד ומסכן כי רובי לא התקשר, וכולם הסתלקו, והייתי לבד עם יוני שהעדיף את המחשב על פני.גבריאל נעלב נורא. "למה אתה כזה מגעיל רודי? נפגשנו רק אתמול, אנחנו רק מתחילים להכיר זה את זה ו...""זה לא הפריע לך איתי." קטעתי את ההתחסדות שלו - אולי למועלם הוא נראה כמו מלאך תמים, אבל אני הרי מכיר אותו."השתניתי מאז." אמר גבריאל, "פתחתי דף חדש, ואני כבר לא הולך למיטה עם כל אחד. אני מחפש בחור רציני ויציב שיאהב אותי, לא סתם זיונים.""באמת? תודה רבה לך." התרגזתי, "אהבתי אותך כמו שלא אהבתי אף אחד בחיים שלי. באמת נחמד לדעת שבשבילך הייתי סתם עוד זיון."גבריאל התחיל לבכות, וגם לי היו דמעות בעיניים. זו הייתה הפעם הראשונה מאז שהוא עזב שבאמת פתחנו את הפצע הזה של העזיבה המכוערת שלו ושל הזוועה של הפרידה שלנו. הוא התנצל וביקש סליחה שפגע בי, ואמר שאז הוא היה צעיר ומבולבל ולא ידע מה הוא רוצה מחייו, ורק עכשיו הוא מתחיל לארגן את הבלגאן של החיים שלו, והוא מבקש שתמיד נהיה חברים. כל אחד שפך את הלב, ובסוף התחבקנו והתנשקנו ואני נשבעתי שאני סולח לו, ואמרתי שמועלם נראה בחור טוב, אבל שייקח את הזמן שלו לפני שהוא קופץ אתו למיטה.אחרי שהוא הלך החליט יוני שאנחנו צריכים לראות יחד סרט על פיראטים, ושנינו נשכבנו לנו במיטה מול הטלוויזיה וצפינו בסרט עם ג`וני דפ בתור פיראט עם גינונים של אוחצ`ה, והמון שלדים. סרט מצחיק למדי, אבל הייתי עייף, ולקראת הסוף, אחרי שיוני הפסיק לקשקש ונרדם, נרדמתי גם אני. בשתים עשרה בלילה בערך התפרץ רובי לחדר השינה, הרים את השמיכה והדליק את האור כאילו הוא מצפה למצוא איתי מישהו, וכמובן שהוא גילה רק את יוני שהתעורר למחצה והתחיל לילל בישנוניות שהוא רוצה פיפי. גם אני הייתי די מבולבל, ובהתחלה חשבתי שכבר בוקר והתחלתי להגיד לרובי שיש חופש היום ושיפסיק להיות לחוץ, ורק אז הבנתי שבעצם עוד לילה.אחרי שהילד עשה פיפי ונרדם שוב על הספה רובי התיישב לידי ועשה פרצוף מבואס לגמרי, ולא ענה לשאלות שלי איך זה שהוא כבר בבית, ומה קורה אתו. "נו, מה עובר עליך? איך היה בסדר? מה קרה? שוב רבת עם ההורים?""לא, לא עם ההורים." הוא אומר בפרצוף תשעה באב."נו, אז מה? תספר כבר?""לא יכול, אם תדע תשנא אותי לנצח.""בחייך רובי, אני לא אשנא אותך, ובטח שלא לנצח, ולמה התפרצת לפה בצורה כזו? חשבת לתפוס אותי על חם?" אמרתי את זה בצחוק, בשביל הקטע, אבל הוא התחיל לילל."כן, רציתי שתהיה לי סיבה לכעוס עליך ולהרגיש פחות אשם, חשבתי שאני אמצא פה את הראל או אחד החברים שלו.""השתגעת?" עכשיו כבר נעלבתי. נכון שאני לא סמל הנאמנות, ואני לא בדיוק מונוגאמי, אבל בחיים אני לא אביא מישהו זר למיטה הפרטית שלנו. זה המקום שלי ושלו בלבד, וכל אחד אחר שיהיה פה זה פשוט חילול קודש ונבזות גמורה."גם אם אלכס שלך ירצה?" שאל רובי במרירות, "ומה עם שלומי? ואם גבריאל ירצה להיות אתך פה גם תגיד לא?"אני מוכרח להגיד שהייתי די המום מהדברים שלו. "אתה חושב שאני והם... שיש לי קטע עם אחד מהם?" הופתעתי כל כך עד שאפילו לא נעלבתי."אתה מבלה המון זמן עם אלכס." ציין רובי."אבל הסברתי לך שהוא עבר ניתוח ושהוא היה זקוק לי, וכן, בסדר, הייתי אתו במיטה כמה פעמים כי הוא רצה לדעת אם הניתוח דפק לו את המערכת, אבל הוא השלים עם ולאדי והם יחד עכשיו, ואפילו יתחילו לגור יחד, ואת שלומי כבר לא ראיתי חודש לפחות, וגם קודם לא היה שום דבר ביני לבינו, ועל גבריאל אני בכלל לא רוצה לדבר כי אתה ממש דפוק אם אתה חושב שאני והוא..."רובי שם יד על הפה שלי כדי שאשתוק ובכה עוד יותר חזק, ואמר שהוא מצטער, ושהוא מגעיל, ושאני בחיים לא אסלח לו, ושהוא סתם מדבר שטויות והוא יודע את זה, ושאם אני אדע מה הוא עשה אני אזרוק אותו מהבית. "אל תדבר ככה, אני בחיים לא אזרוק אותך, מספיק, אם אתה לא רוצה אל תספר, לא חשוב, בוא נתחבק ונלך לישון." הצעתי לו, כי הייתי כבר עייף וכל השיחה הזו נמאסה עלי לגמרי. נשכבנו מחובקים כמו כפיות, כמו שאנחנו אוהבים, ואז רובי אמר שגם אם אני לא אדע מה הוא עשה אני אפרד ממנו כי הוא נעשה אימפוטנט והזין כבר לא עומד לו יותר. הוא דיבר בנימה כל כך טראגית והיה כל כך משוכנע שזהו, חיי המין שלו נגמרו, עד שלא יכולתי להתאפק והתחלתי לצחוק. רובי נעלב, נשכב עלי והתחיל להרביץ לי עם אגרופים. התחלנו להיאבק - הוא ברצינות אני בצחוק, ומכל הבלגאן הזה הזדקרה עובדה אחת מוצקה שהוכיחה באותות ובמופתים שהוא לא אימפוטנט וגם אני לא, טוב, אז שתי עובדות.כמו כל בן אדם נורמאלי שדבר כזה קורה לו רציתי לזרום הלאה, אבל רובי סירב והתעקש שקודם הוא צריך להתוודות לפני. וזה מה שהוא סיפר לי – הבחורה ההיא שהוא התיידד אתה בבסיס. הבה נקרא לה שיבולת (שם נאה לפסח) התלבטה קשות אם להמשיך ביחסים עם החבר שלה שרצה להתחתן אתה, ואת כל ההתלבטויות הללו היא העמיסה על כתפיו הצנומות של רובי שמשום מה הסכים לשמש לה כותל מערבי.לקראת החג היא החליטה סוף סוף להיפרד מהחבר וביקשה מרובי שיזמין אותה לסדר אצל הוריו, והוא קפץ על המציאה - להגיע להורים עם בחורה היה סוג של פנטזיה שהוא השתוקק להגשים כדי לשמח אותם וגם את עצמו כמובן - הבעיה הייתה שהבחורה המסכנה הזו באמת חשבה שרובי נדלק עליה, והאמינה לו שהוא יכול לעבור בלי בעיה מגבר לאישה."ומה סיפרת לה עלי?" שאלתי די בחמצמצות, וכבר לא הייתי חרמן וגם לא משועשע."אמרתי שאנחנו גרים יחד ושאני שותף שלך בדירה וש... נו, שאתה הומו ו... האמת שהיא לא ממש שאלה, ורוב הזמן דיברנו עליה ועל החבר שלה, לא עלי." התוודה רובי."זיינת אותה?" ניסיתי לקצר את הסיפור ולהגיע לעיקר."לא." אמר רובי בפשטות, "לא עמד לי. בפעמים הקודמות דווקא כן עמד לי, אבל אז ידעתי שהיא לא תסכים כי היא התעקשה שהיא חייבת להיפרד קודם מהחבר שלה, ואחרי הסדר, כשליוויתי אותה הביתה (היא חיילת בודדה וגרה בשכירות עם עוד חברות שכולן לא היו בבית בשעה ההיא), היא אמרה שעכשיו, כשהיא כבר נפרדה ממנו אז אפשר. ואז לא עמד לי.""ומכל האנשים בעולם החלטת לבוא דווקא אלי לספר לי על זה?" התרגזתי."אבל למי עוד אני יכול לספר?" התפלא רובי, "אתה כועס?""לא יודע.""בבקשה, אל תכעס, אני סלחתי לך על מה שעשית עם אלכס, ואני הרי לא עשיתי כלום.""זה לא הזיון שכן היה או לא היה," התרגזתי, "זה שלא סיפרת לה שאנחנו יחד, שאתה כל הזמן מעמיד פנים בבסיס שאתה סטרייט.""גם אתה לא מספר לאף אחד בעבודה שאתה הומו." החזיר לי רובי בעוקצנות."לפחות אני לא מנסה להעמיד פנים שיש לי חברות." החזרתי בעוקצנות כפולה ומכופלת. וכמובן שהוא פרץ שוב בבכי, ואני שכחתי שאני כועס וניחמתי אותו, ומפה לשם... טוב, הרבה לא ישנתי באותו לילה, אבל לפחות רובי כבר לא חושב שהוא אימפוטנט, וגם בזהות הדו מינית שלו הוא מתחיל לפקפק.רק למחרת בבוקר נזכרתי שהוא בעצם אמר לי שהוא מתכוון להיות אצל הוריו עד יום שלישי בבוקר, אז למה הוא חזר הביתה? ואז התברר שהתכניות המקוריות שלו היו לבלות עם שיבולת בדירה הריקה שלה את כל יום שני, וביום שלישי הם יחזרו יחד לבסיס. "זאת אומרת ששיקרת לי, ושיקרת להוריך. הם חושבים שאתה איתי, ואני חושב שאתה אצלם, ובגלל שאנחנו לא מדברים אין סיכוי שאחד מאתנו יגלה את השקר." אמרתי במרירות, וכל התיאבון לאכול ארוחת בוקר עבר לי.ההבנה שהוא תכנן הכל מראש ושיקר לי בפרצוף פגעה בי יותר מכל. קוראי הבלוג הוותיקים שלי שמכירים את תולדות החברות שלי עם רובי בטח זוכרים שזו לא הפעם הראשונה שתפסתי אותו משקר, ואם פעם התירוץ שלו היה הרצון שלו לא לפגוע בהוריו, הרי שהיום הוא יצא סתם שקרן מגעיל, ולא התביישתי להגיד לו את זה ישר בפנים. הוא התגונן ואמר שגם אני בגדתי בו, והוא יודע שלא תמיד הייתי נאמן, אבל לדעתי אין מה להשוות. אף פעם לא שיקרתי לו ככה, בקור רוח מתוכנן כזה, והוא תמיד ידע איפה אני ולאן אני הולך."השקרים שלך משפילים גם אותי וגם אותך." אמרתי לו בחומרה, "הם הורסים את הקשר שלנו ומקלקלים הכל, אני לא יכול לחיות עם בן אדם שאני לא מסוגל לסמוך עליו."רובי השפיל מבט ונראה אומלל מאוד. "אז אתה כן זורק אותי." הוא אמר, והתחיל שוב לבכות. הוא בכה המון עוד אתמול, ועכשיו הוא המשיך. מרוב בכי הפרצוף שלו היה נפוח והעיניים שלו נעשו כמו סדקים צרים ואדומים. ישבנו במטבח. הראל וגבריאל נכנסו והביטו בי במבטים נוזפים, ויוני חיבק את רובי ואמר לו שהוא אוהב אותו ושלא יבכה, וגם הוא הסתכל עלי ברשעות. כאילו שלא הרגשתי מספיק חרא גם ככה אז כולם היו צריכים להתערב גם כן.רובי ניסה להפסיק לבכות כי הוא יודע שאני שונא הצגות כאלו, אבל לא הצליח וברח לחדר השינה, ואני קמתי ואמרתי שאני הולך לתקן את הברז הדולף בגינה ושוב נתקלתי במבטים המזועזעים של הראל וגבריאל – הם כאלו הומואים רגשניים שזה פשוט מגעיל. מה אפשר לעשות? הלכתי לחדר השינה, הרגעתי את רובי שאני לא רוצה שניפרד, רק שנפסיק עם השקרים והסודות, ושנחליט שנהיה גלויים זה עם זה, ומספיק עם בגידות."אם ממש ממש יבוא לך על מישהי, ותחשוב שיש לך הזדמנות לבנות אתה זוגיות תיפרד ממני קודם. זה עדיף על שקרים ובגידות." אמרתי, והוא הסכים, ואני הבטחתי שלא אבגוד בו יותר, ושננסה לשמור על מונוגמיות, ואם לא נעמוד בזה אז נדבר ונחשוב מה הלאה, אבל מעכשיו בלי שקרים."ועכשיו תישן קצת חמוד." כיסיתי אותו והלכתי לתקן את הברז.
