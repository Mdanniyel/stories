---
id: 20041
title: "עצבותן האינסופית של תחנות דלק"
author: "יוני ג'ירף"
author_id: 2008
date: "2016-10-13"
category: "אהבת גברים"
tags: ['המומלצים']
prev_chapter_id: 20024
next_chapter_id: 20060
original_url: "http://gogay.co.il/story.php?id=20041"
---

# עצבותן האינסופית של תחנות דלק

אתמול בערב אמרו לכולם להתייצב בפינת התחמושת ולעזור בהעמסה. ואחרי שגמרו להעמיס קובי אמר לג'ירף בקולו הסוסי שמחר בשש בבוקר יהיה בשער כדי ללוות את הנהג ולעזור בפריקה, בסדר. שום בעיה, הג'ירף אמר, די משועשע מזה שעכשיו קובי (שכבר לא צריך לקרוא לו המפקד) כאילו מבקש ממנו טובה ולא מנחית עליו פקודה. או מוריד אותו למצב שתיים (מה שלמען האמת הוא לא עשה יותר מדי, צריך להודות, אבל הג'ירף נעלב באופן אישי כל פעם שהוא כן). וכל זה רק בגלל שלפני שבוע הצמ"פ נגמר (בואו נגיד, אימון מתקדם של טנקיסטים. זה לא המקום להסביר וזה גם לא ממש משנה. תגגלו את זה, נו), ועכשיו הם כבר לא טירונים אלא סתם חיילי שריון מן המניין. והם, הפריירים שנשארו לשבועיים שמירה בבסיסון הפלוגתי עד שהקורס מפקדים יתחיל, הם מפקדי שריון לעתיד. אז בכלל.אז למחרת, כלומר היום, בשש בבוקר הג'ירף היה בשער, אחוז התרגשות נטולת הצדקה. עדיין קריר, כלומר, רק התחיל להיות חם. השמש נמוכה מאוד והאור חיוור ושקוף וחלשלושי והאוויר לח וטלול, לחות טרייה קלה נעימה של אדמה שחורה ועשב יבש ואקליפטוסים עייפים, גבוהים ורזים ונשכחים. נשיבות דקות חמות ויבשות כבר מבטיחות חום קשה וכבד ומדכא. אבל זה יהיה מאוחר יותר. הג'ירף ניגב טל מהשער. יש לו ריח ברזל קריר. אביטל לידו בעמדה, מחכה שהמשמרת תגמר ובוהה לשום מקום מסוים. שתקו. אחרי איזה זמן הג'ירף שאל אם אולי בטעות המשאית כבר יצאה במקרה בלעדיו. לא, אביטל אמר.רק אז הם שמעו את המנוע מתאמץ והגלגלים מתחפרים והמשאית טיפסה ויצאה מהכביש המצ'וקמק שמאחורי האקליפטוסים ונאחזה בכוחות אחרונים ממש בשוליים היציבים באופן יחסי של הכביש גישה (שגם הוא, אגב, לא במצב הכי אי-יי-יי) ועלתה והתייצבה והתיישרה ונשפה בהקלה וטרטרה בנחת. אביטל התעורר קצת. הג'ירף התקדם בזהירות. המשאית פתחה דלת אחת והוציאה נהג אחד, בחור צעיר וממושקף על חצי ב', שבא אליהם נמרץ ועירני ושאל את הג'ירף אם הוא בא איתו. אה, הג'ירף נבוך רגע, כן, נראה לי. אוקיי, מעולה, הנהג אמר, אז בוא.אפשר לסגור את החלונות, הוא אמר כשהתחילו לנסוע, והג'ירף אמר שזה בסדר, האוויר נעים. עדיין. כן, עדיין, הנהג הסכים. לשים רדיו, הוא שאל, והג'ירף אמר שאם הוא רוצה אין בעיה. אבל אתה רוצה, הנהג התעקש, והג'ירף אמר שלא, לא ממש. אוקיי, הנהג חייך. אם תרצה תדליק. אני בסדר ככה, הג'ירף אמר, ככה סתם. נהנה מהרוח והתנועה והאור הבהיר המוקדם. ונרדם כנראה, עד שעצרו מתחת לארבל לקפה ומאפה. אתה רוצה משהו, הנהג הציע, והג'ירף חשב שקפה עם חלב יהיה נחמד. אז עוד הפוך אחד, הנהג ביקש, ואז הג'ירף נזכר שהוא לא לקח את הארנק, כי למה שהוא ייקח ארנק, ונבוך מאוד. אל תדאג, הנהג אמר, עלי. הג'ירף ניסה לסרב ולהתנצל ולהודות והנהג רק אמר, עזוב שטויות. שם לו את הכוס ביד והג'ירף הרגיש את האצבעות היבשות הקשות והנהג אמר בוא, תעלה, נשתה בדרך.רק כשהגיעו לבסיס תחמושת הג'ירף הבין לאיזה ברוך הם נכנסו. זה התחיל כשהנהג שאל אותו למי הם צריכים לגשת והג'ירף אמר שאין לו מושג. אחר כך, כשהם מצאו את המשרדים, שאלו אותם אם יש להם הצהרת תחמושת. והסתכלו על הג'ירף. אין לי מושג, הוא אמר. אז אין לכם, האחראי שם (להלן איציק. אין לי מושג איך קראו לו, אבל איציק מבטא יפה את סוג האישיות הזה) אמר. הג'ירף משך כתפיים והיה אומלל. האיציק נאנח באופן נגדי ואמר משהו על ההתנהלות בצבא ושאי אפשר ככה ושאל אם הג'ירף יכול לחתום לו על הצהרת תחמושת. אני חושב, הג'ירף אמר, אבל לא היה לגמרי בטוח. הו, הפחד מסמכות. הו, חרדת ההחלטות. איציק חשב שוב ושאל מאיזה בסיס הוא. עשו כמה טלפונים. יש לכם תחמושת חיה, איציק שאל בינתיים, והג'ירף אמר שלא, מה פתאום, רק פסולת, תרמילים וארגזים. נדמה לו. באותו רגע, כמובן, נכנס אחד האחראים שם – מי שילווה אותם בהמשך היום, מסתבר – עובד צה"ל מבוגר למדי וחרדתי לא מעט – ונשא לפניו ארגז נק"ל מלא על גדותיו שרשראות קליעים כאילו הוא מחזיק שריד קודש או, להבדיל, גוש חם וריחני של דבר שכלב גדול במיוחד השאיר אצלו בסלון. וזה מה זה, הוא אמר, והקול שלו רועד מכעס וחרדה וצדקנות עצמית, אתה יודע מה היה קורה אם היינו סולקים את זה, אתה מבין מה היה יכול לקרות. איציק עשה לו תנועה של תירגע, אברם, לא קרה כלום, אבל נתן בג'ירף מבט חמור. הג'ירף שתק והגיר זיעה והשפיל עיניים וידע שעוד מעט הוא יתחיל לבכות.המפקד שלך רוצה לדבר איתך, הנהג אמר ונתן לו פלאפון צה"לי ליד. זה היה קובי, שכבר לא צריך לקרוא לו המפקד, ששאל משועשע למדי אבל גם עצבני וטיפה מודאג, ג'ירף, איפה אתה. אתה עם הנהג. נו ברור, הג'ירף אמר, נבוך. ברור שהוא עם הנהג. אוקיי, רק רציתי לוודא, קובי אמר, עכשיו כמעט צוחק. תן לי לדבר איתו, אמר האיציק, והג'ירף העביר לו אותו ברצון (ולא זכר שזה בכלל הפלאפון של הנהג. אבל הוא לא אמר כלום). הנהג עמד לידו והסתכל עליו. הג'ירף הסתכל עליו בחזרה. הוא לא הבין מה קורה כאן וגם לא ממש היה אכפת לו. הוא רק רוצה לגמור עם זה ולהסתלק. או להסתלק וזהו. והנהג שאל, אתה לא מפקד. לא, מה פתאום, הג'ירף אמר, כאילו זה מובן מאליו. ואז תפס שבעצם, בהתחשב בזה שאין דרגות על מדי ב', ושהוא בערך בגיל של המפקדים שלהם, והוא טיפוס די מגודל באופן כללי (לא שזה משנה, אבל בכל זאת), בקיצור, השאלה הזו די במקום. אבל מה אכפת לו אם אני מפקד, הוא חשב, והנהג אמר, חייב להיות מפקד מלווה לנסיעה. לא היה אמור להיות איתך מפקד שלכם. לא אמרו לי כלום, הג'ירף אמר, ועכשיו הוא מתחיל להבין. לא שזה משנה עכשיו.דבר איתו רגע, האיציק אמר והחזיר לו (לג'ירף) את הפלאפון. קובי אמר שיחתום על ההצהרת תחמושת, זה בסדר, ושיתייצב אצלו כשהם חוזרים. הג'ירף נבהל קצת, למרות שהצמ"פ כבר נגמר (אבל הוא טעה. קובי בסך הכל רצה לוודא שהוא חזר ושהוא בסדר. גם כי זה הנוהל וגם כי הוא באמת דאג קצת. מי שבאמת חטף בגלל כל הסיפור הזה היה נועם, הצעיר והנמוך, שעקב צעירותו סונג'ר ללוות את המשאית, אבל התעורר קצת מאוחר וגילה לחרדתו שהמשאית נסעה בלעדיו, עם התחמושת ועם הג'ירף. אבל את כל זה הג'ירף עדיין לא ידע). אבל הוא חתם, והם יצאו בחזרה למשאית, הוא והנהג ואברם, שעדיין החזיק את ארגז הנק"ל הנ"ל ושם אותו על הברכיים במשך הנסיעה הקצרה למשטח הפריקה והמשיך להחזיק אותו גם כשהסביר להם איפה לשים את התרמילים ואיפה את הפגזים ולאן הארגזים ושאם הם צריכים משהו הוא במשרד, שם, והלך, הארגז צמוד למותן ושרשרת קליעים אחת משתלשלת ממנו ומקפצת לה מאחוריו בעליזות מטופשת באור שכבר היה חם ומסנוור ומכאיב. ורק שמונה בבוקר.אתמול בערב לקח להם אולי חצי שעה להעמיס את המשאית, אבל הם היו עשרה אנשים. ולא היה כל כך חם. עכשיו זה רק הוא והנהג, והחום רע ומיוזע, והאבק לבן ומסנוור. באוויר הזה הג'ירף מזיע רק מלנשום, ועכשיו הוא כבר ספוג כולו ומדיף ריח של זיעה ומרכך כביסה צה"לי, מתקתק וחונק. גם הנהג החולצה שלו רטובה מאוד בשחי ונצמדת לו לגוף והוא מנער אותה והיא נצמדת שוב. אחרי איזה זמן הוא הוריד אותה ותלה על הגדר של המתחם. הג'ירף החליט שאם ככה, גם לו מותר. ורק שהוא לא יישרף בשמש הזאת. ועבדו ככה תחת השמש, פורקים את הארגזים המלאים קליעים וחוליות ומסדרים את תרמילי הפגזים, שעדיין מסריחים מאבק שריפה, ובערימה מסודרת בפינה את ארגזי העץ והמתכת הריקים, שכבר עשו את שלהם, שני בחורים רזים וגבוהים ומבריקים מזיעה תחת השמש, שמדי פעם מזכירים אחד לשני לשתות ולנוח קצת ושהם מתקדמים לא רע בסך הכל. מתישהו אברם עבר בצעד נמרץ ונעמד והסתכל עליהם כמה רגעים ונענע בראש והלך.כשהמשאית התרוקנה הנהג תפס מטאטא כביש, או בעצם מטאטא משאית (שבמקום שהג'ירף בא ממנו בכלל קוראים לו מטאטא גס) וטיהר את תא המטען בתנועות זריזות וחזקות וישרות. את הג'ירף זה הצחיק, משום מה. והוא היה מרוצה בסך הכל. מהנסיעה ומהעבודה ומגמר העבודה. הנהג קפץ מהמשאית, מיוזע ומאובק, טפח לג'ירף על הכתף בחיוך מרוצה וכמעט בהמשך אחד תפס את החולצה מהגדר והתנגב. ורק כשניגב וגירד בעצימת עיניים ושכחון מתענג ורפוי את השחי השני הוא נזכר פתאום ואמר, נבוך מאוד, אוי. זאת החולצה שלך. והתחיל להגיש אותה לג'ירף, אבל נעצר באמצע, והחאקי המיוזע המגואל המסואב תולה ממנה, מהיד שלו, והעיניים מבוהלות והפה במין חצי חיוך רופף ומתנצל ומבולבל של חוסר אונים וחוסר מילים. אני ממש מצטער, הוא אמר, גמגם, והיד עדיין שם, ביניהם, והחולצה תולה ממנה. הג'ירף ביטל את ההתנצלות האומללה בתנועת יד וחיוך וחצאי משפטים ריקים, זה כלום, הוא אמר, ממילא היא מלאה זיעה, אל תדאג, כאלה. ולקח את החולצה, שעדיין תלתה מהיד שעדיין קפאה באמצע הדרך, והתנגב בעצמו, להראות שזה באמת בסדר ואין לו בעיה, וטפח לנהג על הכתף ולחץ לו את היד, להגיד שזה באמת בסדר. וגם לגעת בו, בבשר החם, הצעיר, המתנשם. רק לרגע אחד.כבר גמרתם, אברם אמר בהתפעלות, כשהם כבר היו לבושים. והציע שיאכלו ארוחת צהרים ואחר כך יצאו. אתה רוצה, הנהג שאל. הג'ירף משך כתפיים. הוא לא היה רעב במיוחד ולא ממש התחשק לו אוכל צה"לי. בוא ניסע, הוא אמר. ותודה לאברם, ולעבור רגע במשרד לשאול את האיציק אם יש עוד משהו לחתום או לאשר, אבל לא, אין. והיידה, לדרך.השמש בחצי השמים והחום כבשני ולוהב ויבש. וזה דווקא נעים איכשהו. הם נסעו בחלונות פתוחים. הג'ירף בלע את הנוף הגלילי, יותר מאובק מירוק. שתקו. כבר לפני איזה זמן הוא שם לב שהוא לא יודע איך קוראים לנהג, אבל לא ידע איך לשאול אותו. עצם עיניים ברוח החמה. השקט והעייפות והשתיקה מצטברים לעצבות. למה. ככה.כשהסתובבו ונכנסו לתחנת הדלק מתחת לארבל הוא התעורר לאט, טיפס ועלה מאיזה שכחון אפלולי ודביק. הנהג ירד ותדלק והג'ירף ירד ומתח ידיים ורגליים. אני הולך לקנות גלידה, אתה רוצה משהו, הוא שאל את הג'ירף. עצירת גלידה בדרך הביתה, הג'ירף חשב, אבל זה לא היה מצחיק. והלך אחרי הנהג בלי חשק. מה אתה רוצה, הנהג שאל, טילון, קרטיב. הגי'רף הרגיש כמו ילד קטן. בסוף הוא בחר קוקילידה. הנהג נכנס לשלם. הג'ירף הסתרך אחריו, ידיים בכיסים. אני מזמין לעצמי קפה, הוא אמר לג'ירף, חייב להעיר את עצמי איכשהו. רוצה גם. הג'ירף משך כתפיים. כן, למה לא. איזה. אספרסו. קצר, כפול, ארוך. הנהג הסתכל עליו, מחכה, והמוכר הסתכל עליו, מחכה, משועמם, והשפתיים שלו עבות מאוד והעיניים שלו שחורות מאוד. אספרסו כפול, הוא אמר בסוף. כאילו שזה אכפת לו.הפעם הם לא חזרו מיד למשאית. הנהג רצה לשבת ולנוח קצת ולג'ירף זה התאים. חיסל את הקוקילידה ואת הקפה (זה ממש מעט, הוא התלונן לנהג. זה אספרסו, הוא אמר. בכל זאת הג'ירף היה מאוכזב) שכבר היה קר ומר. האוויר חם ועומד. אני קופץ לשירותים, הוא אמר, והנהג אמר שייקח את הזמן, פשט רגל אחת והדליק סיגריה. למה אני לא פשוט שואל אותו איך קוראים לו, הג'ירף חשב. העצב יושב לו בבטן, נמוך וכבד ומבחיל, בטעם של תמצית וניל ומתיקות תעשייתית מופרזת. השירותים צרים ומצחינים. מבט אחד באסלה הספיק לו והוא נעמד מול המשתנה. נקפץ לרגע כשהדלת נפתחה, אבל זה רק המוכר. זיכה אותו בחצי מבט בקושי ונכנס לתא לידו והשתין. לא טרח לסגור את הדלת. נראה שהוא מרוכז מאוד בעצמו, בהשתנה שלו ובזין שלו. כשהג'ירף תפס שגם הוא מרוכז בו מאוד כבר היה מאוחר מדי. מה שחסר לי, הוא חשב והשפיל עיניים ורצה לצאת, לברוח משם, מבויש ואשם, להגיע כבר לבסיס, ושקובי ינבח עליו כמה שהוא רוצה ושידפוק לו שבתות כמה שהוא רוצה.אוקיי, תירגע. תעמיד פנים שלא קרה כלום, תסגור את הכפתורים (למה במכנסיים צבאיים אין רוכסן, לעזאזל) ותצא כאילו כלום. תתעלם מהעיניים האדישות, הלועגות של המוכר. תתעלם מהחצי פנייה שלו, מהזין המשתלשל, החצי רפוי (למה רק חצי רפוי), מקצה לשון חרוץ בין השפתיים, מיד אחת שניגשת אליך, שנוגעת בך, שלוקחת אותך ומניחה אותך – כלומר את היד שלך – על הזין, שעכשיו הוא בכלל לא רפוי. הוא זקור מאוד וחם מאוד ותפסת אותו בכוח ובבושה ובתשוקה ובבלבול. והוא משך אותך אליו, והעיניים שלו לא אדישות עכשיו ולא לועגות אלא רציניות ועמוקות ושותקות, משך אותך אליו לתוך התא ופתח את הכפתורים שבקושי הצלחת לסגור קודם ונגע בך. זה היה כל כך נעים ומפחיד ומרגש ועמד לך עד כאב ורצית לבכות מעוצם התענוג והעצב.המוכר כרע בברכיים, בגב ישר, מצץ לג'ירף בשקט ובכוונה. הג'ירף קיבל את זה יפה, למרות שזו הייתה הפעם הראשונה שמישהו מצץ לו. או, אם כבר מדברים על זה, נגע בו ככה. אז המוכר מוצץ לו, וזה רטוב ורך ונעים וחם, והג'ירף כמעט נחנק בחום הדחוס המחניק ומרוב התרגשות. הוא גם ייתן לי לזיין אותו, הוא חושב, ולא מעז להגיד כלום, בטח לא לבקש או להציע. וגם אין לו קונדומים. וזה נורא מסוכן. המוכר הזדקף והשמיט מעצמו את המכנסים והסתובב והתחכך על הג'ירף, שכבר הבין והרטיב לו ואצבע אותו והמוכר לקח והחדיר אותו והג'ירף נדחף לתוכו, וזה תענוג חריף כל כך והמוכר צעק בשקט ועצר ותפס אותו, והג'ירף ניסה לשלוט בעצמו ובקושי הצליח ונדחף עוד לתוכו, עמוק יותר ודוחק יותר ושפך בתוכו בבת אחת והמוכר נאנח עמוק ומחוספס והתיז ולכלך את הקיר.הג'ירף מרוקן מהתרגשות ועונג. אפילו את החום הוא בקושי מרגיש. רק עצב ואשמה נשארו בו, וגם חרדה קטנונית ולא מרפה. נשמט מהמוכר, או שאולי המוכר נשמט ממנו, סגר את הכפתורים וסידר את החולצה ואת עצמו ובינתיים המוכר יצא החוצה בפרצוף אדיש משועמם, כאילו כלום. הג'ירף ניגב זיעה, חיפש מראה משום מה אבל לא היתה שם. לקח לך הרבה זמן, הנהג אמר, והג'ירף אמר שכן, מהבוקר הוא מתאפק. העצב והיאוש והאשמה והבחילה מטפסים בו, והוא אמר, במין קוצר רוח וקוצר נשמה, ניסע. ניסע, הנהג אומר. והם טיפסו למשאית והיא תמרנה במיומנות והשתלבה בכביש והפליגה לתוך הצהרים המתאחרים, המסנוורים, והנהג אמר, בעצם לא אמרת לי איך קוראים לך. אני ג'ירף, הג'ירף נענה. ואתה. אלכס, הנהג אמר. והשתתק. לא שאל אם לשים רדיו או מזגן. והג'ירף שתק גם הוא. רק בקצות העיניים שיחק לו אושר קטן, מבויש וחבוי.
