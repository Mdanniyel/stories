---
id: 20126
title: "חיובי - פרק לח'"
author: "אודיגו"
author_id: 1734
date: "2016-12-29"
category: "אהבת גברים"
tags: ['אהבה וזוגיות']
prev_chapter_id: 20111
next_chapter_id: 20127
original_url: "http://gogay.co.il/story.php?id=20126"
---

# חיובי - פרק לח'

נרדמתי באמצע הגמר של משחקי החורף, ועוד על כתפו של גילי. כשהתעוררתי כולם כבר הלכו לבלות והשאירו אותי לבד. רק היום בצהרים כשנוני קם ומצא אותי שוב מול המסנג`ר הבנתי שזה עצבן אותו מאוד. "אבל ישנתי כי זה היה משעמם והייתי עייף, למה אתה כועס?""אתה תמיד עייף." התרעם נוני, "תמיד אתה מתקפל באיזה פינה עם ספר או עיתון ונרדם אחרי כמה דקות. אולי אני אתחפש למסנג`ר בפורים כדי שתתייחס אלי?""גם אתה לא ממש מתייחס אלי לאחרונה." התגוננתי, "הנה, אמרת שנמאס לך מהמועדונים ובכל זאת הלכת והשארת אותי לבד.""הלכתי כי קבעתי עם חברים, ולא הלכתי למועדון, הלכתי למסיבה של חבר מהעבודה. היו המון בנות והיה אחלה.""אם היית מזמין אותי הייתי שמח לבוא אתך גם." אמרתי כדי לראות מה הוא יענה.הוא ענה שאני מדבר שטויות, ומה הטיפשות הזו שנפלה עלי, והתחיל לחפש סיגריה ופתאום הבנתי שהנה, אנחנו נמצאים בעיצומה של השיחה הזו שמזמן רציתי לנהל איתו.הוא יצא החוצה לעשן בגינה ואני יצאתי אחריו עם מאפרה, התיישבתי לצידו על המדרגות וסיפרתי לו כל מה שמפריע לי ביחסים שלנו – הארוניות שלו, ההרגשה שאני רק חלק זעיר מחייו ושאין לי שותף מלא לחיים, ההבדלים הגדולים בהשקפת העולם ביני לבינו - כל מה שכבר פירטתי וטחנתי פה עד דק."בקיצור, נמאס לך לחכות עד שאני אהיה מוכן לצאת מהארון. אתה רוצה שאני אעשה את זה עכשיו או שניפרד." פירש נוני את דברי פירוש חופשי ומוטעה לגמרי."אני שופך את הלב ואתה חושב שזה אולטימאטום?" התרגזתי, "תגיד, הקשבת בכלל למה שאמרתי?""כן, הקשבתי לכל מילה והבנתי הכל. קשה לך איתי. אתה רוצה שניפרד?""לא. אני רוצה שתשתנה.""אני אשתנה, אני כל הזמן משתנה, אבל בקצב שלי. יש לך זמן לחכות או שאתה רוצה לזרוק אותי כבר עכשיו?""אני לא רוצה לזרוק אותך מרגיז שכמוך. למה אתה מדבר ככה? אם אתה רוצה אז תלך, אף אחד לא מכריח אותך.""אני לא רוצה ללכת, טיפש. אני אוהב אותך, אשכנזי דפוק אחד." מרוב עצבים הוא מדליק עוד סיגריה.אני לוקח אותה ממנה ומועך אותה בכעס בתוך האדמה. "תפסיק עם הסיגריות האלו אמנון. זה לא בריא.""אתה אשם יורם. אני מעשן כי אתה מרגיז אותי עם השטויות שלך." אנחנו מביטים זה בזה באור הקר והאפרורי של צהרי שבת חורפיים ומדכאים. שנינו עייפים ומבואסים, מרגישים מאוכזבים אחד מהשני ומהחיים בכלל.אחרי שתיקה מעיקה, הוא מחבק אותי, "אני אוהב אותך." הוא אומר, "אתה משגע לי את השכל לפעמים, אבל אני אוהב אותך למרות שאתה אשכנזי פלצן, מכור לאינטרנט ונודניק.""מי שמדבר." אני מתרגז, או מנסה להתרגז, אבל הוא מתחיל לדגדג אותי ואומר לי כמה אני יפה וכמה הוא רוצה אותי, וזה נגמר במיטה. אחר כך הוא מפהק ומתלונן שהוא עדיין עייף, ושהבטחתי לגהץ, אבל כשאני קם לגהץ הוא נשכב עלי, מתפנק, דורש חיבוקים ומסרב להניח לי ללכת. אני מבטיח לחבק אותו עד שיירדם ומניח את כף יד על גבו כמו שהוא אוהב."בפעם האחרונה שנפרדנו כמעט שמתי מרוב געגועים אליך." הוא מגלה לי, "אני לא רוצה לעבור את זה עוד פעם יורי, זה היה נוראי.""כן, גם לי היה קשה.""לי היה יותר קשה, אני לא חזק כמוך, אני צריך עוד זמן יורי, בסדר?""בסדר, אל תלחץ, לא בוער כלום. תישן עכשיו, מחר אתה קם מוקדם."הוא נצמד אלי, מחייך ונרדם ואני הולך לגהץ. *******מזה כמה ימים אני הולך מדוכא וכרגיל אצלי הרגשה רעה מתחברת לבעיות בריאות, ועדיין לא ברור מי קודם למי ולמה. האם בחילות, שלשול ועייפות גורמים למצב רוח שפוף, או שאולי העצבות שנפלה עלי היא שגורמת לי לסבול מכל מיני תופעות גופניות מתישות?אני מניח שהא בהא תליה כמו שאומרים בארמית, ובכל מקרה מה זה משנה? עצוב לי ורע לי, השמים קודרים ומזג האוויר הפכפך, מעל שבוע שאני לא מצליח לכתוב בבלוג והכל נראה כל כך חרא עד שאני מרגיש כמו אגם מתייבש שעוד מעט קט יהפוך לשלולית בוץ דלוח. כרגיל, הדבר שמצליח לשפר את מצב רוחי יותר מכל הוא דווקא צרות של אחרים – הצרות החלו בארוחת הבוקר, ילנה, אחת הנשים הכי שקטות ועדינות שאני מכיר מקבלת פתאום שיחה מהנייד שלה.לא ידוע עם מי היא מדברת אבל ברור שלשם שינוי הטלפון הוא לא מאימא שלה או מהבת שלה. (ילנה היא אם חד הורית שגרה עם הבת שלה בת התשע ועם אימא קשישה שכמעט לא מדברת עברית). אחרי השיחה היא נעשית עוד יותר עצובה ושקטה מהרגיל ובסוף היא תופסת אותי בצד ומגלה לי דבר נורא – הדוד שלה, האח הקטן של אימא שלה, נפטר לפני יומיים משבץ מוחי ועליה הוטלה המשימה לגלות את הבשורה הנוראית לאימא שלה.אימא של ילנה היא גברת קשישה בת שבעים פלוס והיא לא פגשה את אחיה הצעיר כבר עשר שנים. מאז שעלתה ארצה הקשר שלהם הוא טלפוני בלבד. ילנה הייתה אובדת עצות, איך מבשרים דבר נורא כזה?אמרתי לה שתושיב את אימא מולה, תגיד לה שיש לה בשורה קשה לספר לה ואחר כך שפשוט תספר את האמת ותקווה לטוב. אין לי מושג מה היא תעשה. אני רק יודע שאני שמח שאני לא צריך להיות במקומה. גם ככה קשה לה מאוד בחיים. זה לא פשוט לדאוג לאימא מבוגרת וגם לפרנס לבד ילדה קטנה בלי שום עזרה מהאבא שנפרד ממנה ברגע שהיא סירבה לעשות הפלה, ולא ראה את הבת שלו מעולם למרות שגם הוא גר בקריות.דילגתי על ארוחת צהרים כי היום אני יוצא בשעה שתיים והמשכתי לעבוד כשכולם ישבו לאכול, וככה קרה שרק אני שמעתי, קצת אחרי אחת, על הפיצוץ ברפא"ל שנמצא לא רחוק מהמפעל שלנו. את הפיצוץ עצמו לא שמעתי, אבל בעוד יעל דן מבשרת בהתרגשות שהיה פיצוץ עם המון נפגעים שמעתי אמבולנסים צופרים על הכביש הראשי לנהרייה. אנחנו עובדים כקבלני משנה של רפא"ל ומכירים שם המון אנשים, ומאוד התרגשתי ונבהלתי לשמע הידיעה. בלי לחשוב יותר מידי דהרתי במעלה המדרגות לחדר האוכל וסיפרתי לכולם את הידיעות המרעישות, ורק אז, כשראיתי את פניו של אחד העובדים שהבן שלו עובד באבטחה בשער של רפא"ל הבנתי איזה שטות עשיתי. כמובן שהקווים נפלו ואי אפשר היה לדבר עם אף אחד ועברו כמה דקות מתוחות ומבהילות עד שהתברר שזה לא פיגוע, רק תאונת עבודה, ושאין הרוגים וגם מספר הנפגעים קטן משחשבו, וסך הכל לא נורא, היה יכול להיות יותר גרועהתנצלתי לפני האבא של המאבטח הצעיר שכבר נרגע, סגרתי עם איציק שמחר אני בחופש כמו שקבענו בבוקר ונסעתי הביתה. בדרך הביתה נכנסתי למאפייה, קניתי כמה בגטים טריים ועוגה, ועכשיו, אחרי שגמרתי לספר מה קרה יש לי גם תאבון לאכול אותם. אחרי הצהרים נוני התקשר לספר לי שיש אובך נוראי באזור המגורים של הוריו."אני יודע, גם פה יש. אל תשאל איזה אבק יש בבית." בישרתי לו."האבק הזה מאוד מזיק לחולי אסטמה." התחיל נוני בהיסוס, מצפה שאבין לבד את ההמשך - אימו סובלת מאסטמה כרונית."אימא שלך התקשרה? היא מרגישה לא טוב?""לא, אבל אני כבר מכיר אותה, עדיף שאני אהיה שם הלילה חמוד, לא אכפת לך, נכון?""לא, זה בסדר, אין בעיות. נתראה מחר.""אז זהו שמחר...""מה? מחר האובך אמור להתפזר." חסר לו שלא, אני מתכנן לשטוף את כל הבית מחר."כן, אבל מחר זה יום המשפחה, מה שהיה פעם יום האם.""ממש חוצפה לקחת לאימהות את היום שלהן." התמרמרתי והזכרתי לעצמי להתקשר לאימא."אני מסכים אתך לגמרי, יש גבול גם לשטויות האלו של הפוליטקלי קורקט. מבחינתנו מחר זה עדיין יום האם ואנחנו לוקחים את אימא שלי לאכול במסעדה, אני לא יודע מתי אני אחזור הביתה."כן, אבל אני יודע באיזה מצב תחזור, אני חושב לעצמי בשקט, ובקול רם אומר, "בסדר, אין בעיות, אני לא הולך לשום מקום.""אולי כדאי דווקא שתקפוץ להורים שלך לביקור.""בסדר, זה רעיון. אני מקפיץ את יובל למספרה ואחר כך נלך להורי. היום הוא הולך לחמצן את השערות.""חשבתי שאתה לא מרשה לו.""נכון, אבל עוד מעט פורים והבטחתי לו שבפורים מותר.""אתה מפנק את הילד הזה יותר מידי יורם.""הבטחתי, וחוץ מזה הוא משלם בעצמו, הוא חסך לבד את הכסף.""בטח, כי אתה כל הזמן נותן לו כסף. מספיק שהוא מואיל בטובו להכין שיעורי בית או לעבוד אתך בגינה ומיד אתה נותן לו כסף.""אני? ומי נותן לו חמישה שקלים כל פעם שהוא מוריד את הזבל?"שנינו צוחקים קצת ונפרדים, ובלילה הוא מתקשר שוב להגיד שהכל בסדר אצל אימא שלו וחוקר אותי אם זכרתי לקחת תרופות, ואיך אני מרגיש, ולמה אני נשמע צרוד כזה, ואם אני כועס שאני שוב ישן לבד? "לא, מה פתאום? אני אוהב לישון באלכסון, וחוץ מזה מאין לך שאני הולך לישון לבד? יש עוד בחורים בעולם חוץ ממך.""נכון, אני באמת לא יודע עם מי אתה ישן." הוא צוחק, ואני שומע את הרווחה בקולו שאני לא מציק לו ששוב אני לבד, "אז שיהיה לך לבריאות יורם, ותגיד ליפיוף הזה שבא לישון אתך שלא ישאיר לי פרורים של טוסט פיצה במיטה, ושיסתפק רק בפסים מחומצנים או שבסוף תהיה לו קרחת." *******רבתי היום במסנג`ר עם טל - ידידי הוותיק והאהוב. הוא בחור כל כך עדין מתוק ונחמד, ואני ממש ממש אוהב אותו. מבחוץ הוא נראה כמו דוב גדול, בריון חזק ושעיר, אבל מבפנים הוא ילד מבוהל שלא מעז לשנות את חייו וללכת אחרי הלב שלו.דיברתי אליו בצורה מכוערת וניסיתי לעצבן אותו, אבל רק העצבתי אותו ודיכאתי אותו. עכשיו אני מצטער מאוד, אבל הוא כבר הלך, וכשהוא בבית אי אפשר ליצור איתו קשר כי הוא פוחד מהחבר שלו שעוקב אחריו וחושד בו כל הזמן.גם הוא אמר לי כמה מילים קשות מאוד, ובצדק אני מניח. לדעתו כשיש קשיים בזוגיות צריך לעבוד עליהם ולנסות לפתור ולא לוותר ולחפש פרטנרים אחרים. אולי הוא צודק, אבל מצד שני יש יחסים שהם כבר מעבר לתיקון וכל רגע שנשארים במערכת שהיא מעוותת וחולנית מיסודה זה סתם בזבוז זמן יקר.אני מניח שגם הזוגיות שיש לי ולנוני היא לא ממש מושלמת, אבל אנחנו רוחשים כבוד זה לזה, נותנים אחד לשני פרטיות ומרווח נשימה והסקס נהדר. לטל, אני חושש, אין אפילו את זה, או שאולי אני טועה ולא מבין כלום? נורא קשה לשפוט מה קורה בין שני בני אדם, בעיקר כששומעים רק צד אחד.אני רק יודע שטל אומלל מאוד ודואג נורא לב. ואוכל את עצמו על הכאב שהסב לבחור הנחמד הזה שנתן לו את הלב שלו בקלות כל כך גדולה. הוא כל כך רוצה להיות בסדר עם כולם עד שבסוף הוא שוכח לדאוג לעצמו. אני כבר מיואש ממנו ולא יודע איך לעזור לו. אם מישהו חושב שלא מגיע לו להיות מאושר שום דבר שתגיד או תעשה לא יעזור.אמרתי לו דברים קשים שאני מתחרט עליהם - שחבל שהבחור שאוהב אותו כל כך לא יודע שהוא משענת קנה רצוץ, שהוא סמרטוט חסר חוט שדרה שמרשה לחבר שלו להשפיט אותו כמו עבד ושאני מאחל לבמבי למצוא גבר אמיתי במקומו - עכשיו אני מצטער על הדברים הבוטים שנפלטו מפי מתוך כעס על הוותרנות שלו.האמת, חשבתי לדלג על הלילה האחרון שעבר עלי ולא להזכיר אותו. לא הכל צריך לספר, נכון? הבלוג לא חייב לעקוב בקפידה אחרי כל דקה מחיי ניסיתי לשכנע את עצמי הבוקר כשבחנתי בזמן הגילוח את השפשוף על לחיי. מאחר ואתם כן קוראים את הפוסט הזה אתם יכולים להסיק מכך שכרגיל אני לא מקשיב לעצות שאני נותן לעצמי - זה בסדר, אני לא לוקח ללב, גם החברים שלי לא מקשיבים לי אז למה שאני אתנהג אחרת?  "אני חושב שנקעתי את היד." הושיט לי נוני את כף ידו השמאלית (הוא שמאלי) לבדיקה, מתעלם מכך שידו נפוחה בגלל המפגש שלה עם הפרצוף שלי.וכאן המקום להזהיר את קוראי – מכה בפנים מכאיבה למכה בדיוק כמו למוכה, אם לא יותר. פנים של בן אדם זה משהו קשה וגרמי. אם נורא בא לכם להכניס למישהו אגרוף בפרצוף מומלץ להשתמש בכפפות אגרוף.בטן לעומת זאת, גם אם היא שרירית מאוד, היא איבר נטול עצמות והרבה יותר ידידותית למשתמש הכועס. למדתי את התורה הזו כילד שנאלץ לחלוק חדר עם שני אחים מתבגרים ועצבניים בעלי אגרופים מהירי חמה. בדקתי את פרקי אצבעותיו ושמחתי לראות שהם לא שרוטים והוא מסוגל להניע את האצבעות בחופשיות למרות הנפיחות הקלה. "מזל שלא נשרטת, גם כשאתה שיכור ועצבני אסור לך לשכוח שאני נשא. אם אין לך כפפות כדאי שתיזהר מאוד כשאתה מכניס לי אגרופים.""לא הייתי שיכור." התרגז נוני, "ומי שהיה עצבני זה אתה, לא אני. היה לי מצב רוח נהדר עד שהתחלת עם השטויות שלך.""כן היית שיכור, אחרת לא היית מקיא את הנשמה.""אני לא משתכר משתי בירות." נעלב נוני, "הקאתי כי הכנסת לי ברך לבטן." התמרמר, ושני כתמים אדומים כהים פרחו על לחייו, "ועכשיו אתה תסתובב בפרצוף של אישה מוכה וכולם ירחמו עליך, אבל מי שבאמת חוטף זה אני.""חוטף ונהנה מכל רגע." התגריתי בו והפניתי אליו את גבי, יודע היטב מה יקרה עכשיו. הוא זינק עלי, שוכח שוב שאני גדול וחזק ממנו ושאת מה שהוא לא יודע על קטטות אני כבר הספקתי מזמן לשכוח.זרקתי אותו על המיטה, נשכבתי עליו ונתתי לו שיעור בהליכות ונימוסים. "אבל זה לא הוגן." הוא מחה, "עכשיו תורי.""החיים לא תמיד הוגנים." סיברתי את אוזניו, ואחר כך גם הוכחתי לו את זה בפועל.הוא התפתל, צעק, השתולל, אפילו נשך קצת, אבל אחרי שהפעלתי את כל כובד משקלי הוא נכנע ונרגע, ואפילו התנצל. "שטויות, זה סתם שפשוף קטן. אני בטוח שלך זה כואב יותר." אמרתי בגבורה. הוא נישק את הלחי החבולה ואמר שהוא עושה שטויות כשהוא שתוי, ושאם לא הייתי צועק עליו..."איך אני יכול לא לצעוק כשאתה מופיע מאוחר, מסריח כולך מאלכוהול ומנסה לנשק אותי למרות שאתה יודע שאני שונא את הריח הזה.""אבל אמרתי לך שחגגתי עם המשפחה שלי. דווקא היה לי מצב רוח טוב, למה היית כעסן כזה? ידעת שאני אחזור מאוחר, מה קרה?""סתם שטויות, רבתי עם טל והאלרגיה נורא מציקה לי, העיניים ממש מגרדות לי, זה מרגיז אותי נורא.""אוי, מסכן שלי, אני אקנה לך היום לורסטין." השתתף נוני בצערי, "איפה הטיפות האלו שקיבלת בשנה שעברה?" הוא צלל לארון התרופות לחפש את הטיפות ואחר כך הלך להתקלח, ואני ניצלתי בינתיים את ההזדמנות לזרוק לפח את המוסף של שבת שהבאתי מהורי.הם קונים באדיקות עיתון מעריב בעוד שאני מעדיף ידיעות (בגלל דנה כמובן), אבל אתמול כשביקרתי אצלם לקחתי מהם את המוסף ובטיפשותי קראתי הערב את הכתבה של בילי מוסקונה לרמן על ניידת העזרה שמסתובבת בתל אביב ומטפלת בזונות הרחוב. מתי אני אלמד שיש דברים שמערערים אותי ומוציאים אותי משיווי המשקל, שיש מקומות שאסור לי להגיע אליהם אפילו דרך העיתון, ושיש דברים שאסור לי להיזכר בהם כי אני עדיין לא מסוגל להתמודד אתם?
