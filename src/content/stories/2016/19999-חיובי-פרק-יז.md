---
id: 19999
title: "חיובי - פרק יז'"
author: "אודיגו"
author_id: 1734
date: "2016-10-10"
category: "אהבת גברים"
tags: ['מיניות וזוגיות']
prev_chapter_id: 19998
next_chapter_id: 20000
original_url: "http://gogay.co.il/story.php?id=19999"
---

# חיובי - פרק יז'

כרגיל דורון התקשר אלי לעבודה ברגע הכי פחות מתאים. "לא עכשיו." אמרתי לו, ומעשה שטן, איציק שבדרך כלל שונא שאני מדבר בנייד בעבודה אמר לי בנדיבות שזה בסדר, הוא בין כה וכה צריך את המחשב של הלייזר לאיזה משהו, ושאדבר חופשי. יצאתי החוצה, נשענתי על הקיר והסתכלתי על הניילונים והעטיפות הריקות המסתחררות ברוח המזרחית על פני מגרש החנייה המוזנח של שוק הקריות והקשבתי לסיפור שלו – הם הלכו לאכול צהרים כרגיל ואז נכנסה המולדבית (הבחורה ההיא שהוא עזב אותי בשבילה בתקופת החגים), ונוני קם מהשולחן וניגש אליה. הם עמדו באמצע חדר האוכל ודיברו. אף אחד לא שמע על מה כי היה רעש, אבל דורון ראה איך הוא כועס עליה ומתרגז ואיך היא נעלבת וכמעט בוכה, ואז הוא חזר לשולחן והיא הלכה לשבת עם החברות שלה. נוני חזר לשבת ליד דורון והתחיל ללכלך על החבר החדש של המולדבית שהוא איזה קרימינל ממשפחה של פושעים וכמעט שלא נגע באוכל מרוב כעס. "נראה לי שהוא לא התגבר עליה לגמרי יורי." סיכם דורון את הדיווח בחגיגיות של שדרן ספורט המודיע שעוד פעם מכבי לקחה את האליפות."ולמה בדיוק אתה חושב שמעניין אותי מה הכושי המכוער הזה עושה, ועוד עם נקבות? זה שזיינתי אותו פעם לא אומר שאכפת לי ממנו." אמרתי בגסות.מבפנים הלב שלי רתח מצער וכעס, אבל כלפי חוץ נשמעתי מה זה קול, הייתם מקיאים ממני."אם זה ככה," אומר לי דורון בחוצפה, "אז מה דעתך יורי שאני ואתה...""תן גז דורון. היה לך צ`אנס איתי לפני שהכרתי את נוני ופספסת אותו. לך תחפש את החברים שלך."הוא צחק ואמר שאני נשמע מה זה עצבן וטרק לי בפרצוף. טוב, הוא צדק, לא רק נשמעתי עצבן, הייתי עצבן, מאוד עצבן.איכשהו גמרתי את יום העבודה, (שוב מקשים מזדיינים), והגעתי הביתה. בדרך עבדתי על עצמי קשה מאוד כדי להדחיק ולא לחשוב על הסיפור של דורון.בזמנו הקטע עם המולדבית אכל לי טוב את הלב, והנה רק התגברנו על זה ושוב... במקום לאכול הדלקתי את המחשב, הגבתי פה ושם, ואחר כך הלכתי למיטה. התחבאתי בתוך הפוך והתעסקתי בעניינים שלי, (הבאתי ביד אם אתם חייבים לדעת), מתעלם מהצרחות של השכנים, הטלפונים, נביחות הכלבים, בכיות הילדים ושאר מפגעים.ואז הוא הגיע, נתן בי מבט אחד והבין שכבר דווחתי על הכל."תשמע יורי," הוא אמר וניסה לגעת בי, ביג מיסטייק. כל החרא ששמרתי בפנים יצא בבת אחת. אמרתי לו כל מה שהיה לי על הלב ולא השארתי אבן אחת הפוכה - זה שהוא הלך ודיבר עם מקס מאחורי הגב שלי. זה שהוא בודק לי כל הזמן את המחשב ומפקח עלי עם מי אני מתכתב וכל זה, ואל תשאלו איך אני יודע, אני יודע. נוני האפיר כולו, (הוא שחום מכדי להיות באמת חיוור) אחר כך נדלקו שתי כתמים אדומים כהים בלחייו והוא שלח אותי להזדיין, ועשה את זה בקולי קולות."זה בדיוק מה שאני מתכוון לעשות." אמרתי, והתלבשתי מהר בג`ינס ובסוודר, מתכונן ללכת החוצה, לתפוס את הראשון שיסכים ולזיין אותו.הוא ראה לפי המבט שלי מה יש לי בראש, ואם היה לו ספק אז העובדה שדחפתי קופסת קונדומים לכיס סילקה אותו. התגובה שלו הייתה לצאת החוצה, לשבת על המדרגות ולהדליק לעצמו סיגריה - הוא יודע שאני שונא את זה ועד היום הוא נזהר לא לעשן בנוכחותי."מצידי אתה יכול לעשן את עצמך למוות, לא מזיז לי." אמרתי והתחלתי ללכת לכיוון השער, ואז נעצרה מכונית מול החצר שלנו וממנה יצא דורון מצד אחד, ובחורינה אחת גבוהה, דקיקה ומאוד בלונדינית, מהצד השני. מיד ידעתי שזו המולדבית. שמעתי שהיא יפה כמו דוגמנית וזה נכון. עיניים כחולות מתלכסנות מעל עצמות לחיים גבוהות, שערות חלקות, בלונדיניות אמיתיות, ועור חרסינה לבן. ברגע שראיתי אותה – גבוהה, דקה וחיננית - נזכרתי בארי. שניהם אותו הטיפוס הרוסי, הבלונדיני, הדק והגבוה. היא יכלה להיות אחותו או בת דודה שלו.אין לי מושג איך היא הרגישה ללכת לאורך השביל שמוביל מהשער עד לכניסה שלנו, אבל היא חייכה ופסעה בגב זקוף כמו נסיכה למרות שכולם, כולל יובל, עמדו ולטשו בה מבט, ובהחלט היה על מה להסתכל. לפעמים אני באמת מצטער שאני הומו."שלום יורי." היא אמרה והסתכלה לי ישר בעיניים בלי לדעת שהכחול הזה גרם לי לצביטת געגועים לארי, או יותר נכון לבן אדם שהייתי אז, בקיץ הקסום ההוא כשהייתי מאוהב בו כמו דביל חסר מוח. "שלום." אמרתי ואפילו חייכתי. היא באמת הייתה מתוקה מאוד. כשראיתי אותה עבר לי כל הכעס וסתם נעשיתי נורא נורא עצוב.היא התנצלה ואמרה שהיא צריכה לדבר קצת בפרטיות עם נוני ונתנה לו את מפתחות הרכב, ואז הם פשוט נסעו והשאירו אותי עם דורון ועם כל שאר החבורה ששתקו ולטשו בי מבטים."בחורה יפה מאוד." העז בסופו של דבר מולי להעיר, "לא מפריע לך שהם..."משכתי בכתפי וחזרתי הביתה, משאיר אותם לרכל בחוץ. הלב שלי נמחץ מצער, אבל לא הראיתי את זה לאיש, ואפילו חייכתי כששמעתי את יובל אומר שהיא באמת יפה, אבל יש לה ציצים נורא קטנים. אם זה לא סימן שהילד סטרייט עוד יותר מאחי הגדול והדביל אז כנראה שאני באמת לא מבין שום דבר מהחיים שלי. לפחות בתחום הזה יש לי קצת נחת."אתה יודע מי זה החבר הזה שלה?" שאל דורון."לא יודע ולא אכפת לי. תעזוב אותי." אמרתי בגסות והלכתי למטבח, אבל הוא רדף אחרי וסיפר לי מי החבר החדש של המולדבית. איזה קרימינל מגעיל אחד ממשפחת פשע רקובה שכל בן אדם נורמאלי היה בורח ממנו. "הוא יעשה ממנה זונה שנייה אחרי שהיא תצא מהבקו"ם." אמרתי והצטערתי בכנות. עכשיו הבנתי למה נוני כעס כל כך. "באמת שכבר עדיף לה להיות עם הומו ולא עם הזבל הזה." הוספתי, ודורון אמר שאני אידיוט ולא מבין כלום. נו, טוב. מה עוד חדש?"אני הולך לשיעור פלדנקרייז." אמרתי לדורון, ולתימהוני הרב הוא החליט שהוא רוצה לבוא איתי. פעם סיפרתי לו שמי שבא בפעם הראשונה מקבל שיעור אחד חינם, ודווקא היום הוא החליט לנצל את השיעור חינם הזה. נתתי לו בגדי התעמלות משלי והלכנו. אולי זה נראה לכם דבר אידיוטי, ללכת להתעמלות כשהלב שלך מרוסק ככה, אבל מה עוד יכולתי לעשות?ברבי והבנות חיכו לי שאתייצב כרגיל, ומניסיון מר אני יודע שחשוב לשמור על שגרה כדי לא לרדת מהפסים. בדרך דורון ברבר לי בלי הרף שנוני והמולדבית רק חברים, ושהוא בטוח שנוני אוהב אותי, ושאני לא הבנתי ופירשתי בצורה מוטעית את הדברים שלו, ולמה אני תמיד מסיק את המסקנות המוטעות ו... הוא דיבר ואני שתקתי. הלכתי מהר ואטמתי את עצמי כדי לא לשמוע ולא לחשוב. אני עושה את זה כבר הרבה זמן ואני ממש טוב בקטע הזה.השיעור היה ממש רע. לא הצלחתי להתאפס על עצמי ולסדר את הנשימות שלי. הייתי כבד ועייף ומגושם, וכל הזמן הרגשתי חנוק וקצר נשימה. דווקא דורון הצליח יפה מאוד. הוא מאוד השתדל וברבי הקדישה לו המון זמן וכל הזמן תיקנה לו את התנוחות ונגעה בו ללא הרף.משום מה זה עצבן אותי. לקראת אמצע השיעור נשברתי. הצלקת שיש לי בבטן (בילדותי התפוצץ לי התוספתן) התחילה למשוך ולהכאיב לי בצורה בלתי נסבלת כמו שהיה בשיעורים הראשונים, והרגשתי שאני מאדים כולי מרוב מאמץ, מזיע ומקבל סחרחורת.ברבי הואילה לשים לב אלי סוף סוף ונתנה לי תרגילים קלים יותר (די משפיל אחרי כל החודשים שבהם הצלחתי לעמוד בקצב). סוף סוף השיעור הארור הזה נגמר וכשלתי החוצה. בפתח ברבי עצרה אותי ושאלה מה עובר עלי ומה קרה? מחייך כמו אוויל תירצתי את חולשתי בהתקררות שנדבקתי בה מחבר לעבודה, ואפילו סיפרתי לה במה בדיוק אני עובד. אני יודע שזה משעמם, אבל היא שאלה, אז עניתי. "אולי תלך כבר הביתה?" ביקשתי מדורון שהמשיך להיסחב אחרי גם בסוף השיעור."מה תלך? ומה עם האוטו שלי?" הוא שאל, ורק אז הבנתי שהאוטו הוא של אבא שלו ולא של המולדבית שמסתבר שאפילו רישיון אין לה."מה פתאום הבאת אותה אלינו?" התפלאתי.הוא משך בכתפיו. "היא ביקשה נורא יפה אז לקחתי אותה."נו, גם כן הומו. מספיק שאיזה בלונדה מחייכת אליו והוא נמס. כשהגענו הביתה גילינו את האוטו של דורון חונה מול הבית. נוני ישב על המדרגות לבדו ושיחק בקופסת הסיגריות שלו, אבל לא עישן. דורון לקח את הדברים שלו, החזיר לי את הבגדי התעמלות, אמר שיבוא שוב בשבוע הבא לפלדנקרייז והלך. התקלחתי ונשכבתי על המיטה. נוני הביא לי תה ואת הכדורים ששכחתי לקחת אחרי הצהרים, אבל לשם שינוי לא כעס עלי שדפקתי שוב את משטר התרופות הקדוש. שתיתי את התה עם הכדורים ואמרתי לו שאני רוצה שניפרד כי אני לא עומד בזה יותר.נוני שתק, לקח את הכוס חזרה למטבח, התעסק שם עם המדיח ואז חזר לחדר השינה ואמר שהוא לא מסכים. "מה אתה לא מסכים?" התרגזתי, אבל בצורה חלשלושית כזו, כי הייתי נורא עייף."אני לא מסכים שניפרד." הודיע לי נוני בנחת ונשכב לצידי, וברוב חוצפתו התחיל ללטף אותי. העפתי לו את היד, אבל הוא התעלם והמשיך בשלו."אנחנו לא מתאימים." הסברתי לו, "אני לא יכול לסבול יותר את הפאדיחות שאתה עושה לי. כל הסיפורים של דורון על מה שאתה עושה במשרד עולים לי בבריאות.""למה אתה מקשיב לו בכלל, לאוחצ`ה הסכסכנית הזו?""כי אולי הוא סכסכן, אבל אני מרגיש שאתה מסתיר ממני חלק עצום מהחיים שלך. לי אתה נותן רק קטע זעיר מהחיים שלך." התלוננתי, והמשכתי להסביר לו כמה מושפל אני מרגיש מכל הקטע הזה שלו עם בנות. "אתה מבין למה זה מעצבן אותי?" שאלתי אחרי שנאמתי דקה שלמה בלי הפרעה. הייתי מופתע השתיקה הממושכת שלו, בדרך כלל הוא בקושי נותן לי להשלים משפט. "אהה..." ענה נוני בפיזור נפש, ורק אז הבנתי שכל זמן שדיברתי הוא היה עסוק בהשתחלות מתחת לחולצת הפיז`מה שלי - פיז`מת פלנל כחולה טיפשית עם ציורים של דובונים."נו, די." כעסתי עליו, "מה יש לך מהפיז`מה שלי?""היא מגוחכת ומיותרת לחלוטין. תיפטר ממנה יורם.""אל תגיד לי מה לעשות אמנון, איך היא ידעה מי אני?""היא ראתה תמונה שלך בארנק שלי." הוא עונה בנחת, ומראה לי את התמונה."למה אתה שומר את התמונה שלי בארנק?" השתוממתי."ככה, כי בא לי.""הצלחת לשכנע אותה לוותר על החוליגן הזה?""לא, היא אומרת שהוא לא כמו כל המשפחה שלו והיא אוהבת אותו.""חבל, בחורה חמודה. יש לך טעם טוב."נוני נאנח ואמר שהוא היה מוכן לתת את הביצה השמאלית שלו כדי להיות מסוגל... "לא הצלחתי להעמיד את הזין לידה. מאז שפגשתי אותך בחורות הפסיקו לעשות לי את זה." אמר בעצב."וקודם הן כן עשו לך את זה?""האמת שלא כל כך, אבל כל הזמן קיוויתי שברגע שתגיע הבחורה המתאימה...""אל תתייאש, אתה עוד צעיר. אולי היא עוד תבוא." הוא צחק, נשכב עלי ומשך מעלי את מכנסי הפיז`מה ואמר שהיא כבר כאן, ודחף יד בין רגלי. ראיתם חוצפן.נאבקנו קצת ואחר כך עשינו אהבה, ואז הוא הלך להתרחץ. כשחזר ראיתי שהוא בכה קצת למרות שהוא התאמץ מאוד שאני לא אשים לב. "אתה באמת רוצה שניפרד יורי?""לפעמים, אבל אחר כך זה עובר לי.""ועכשיו זה עבר לך?""כן.""ומחר נלך לקנות בגדים ונעלים?""מה שתרצה נוני.""אני רוצה שנהיה תמיד יחד ותמיד נישן מחובקים.""בסדר, לילה טוב."למחרת קיבלתי שיחת טלפון מעצבנת נורא מאחותו הגדולה. אחת הפקידות בבנק שלנו מכירה אותה והיא הלכה והלשינה לה שנתתי לנוני זכות חתימה בחשבון שלי ושהוא מעביר אלי את המשכורת שלו. ככה זה במקום קטן, כולם יודעים הכל על כולם ואף אחד לא יכול לשמור את העסקים שלו בפרטיות - מעצבן מאוד. מה שהכי מעצבן בשיחה הזו היה שהיא דיברה נורא בנחמדות, וכל הזמן חזרה ואמרה שזה לא עסקה, אבל היא דואגת נורא לאחיה הקטן, והיא חוששת מה יהיה איתו אם ניפרד, ומה יקרה אם אני אחלה ולא אוכל לעבוד, ולא שכחה לציין שוב ושוב שאני הרבה יותר בוגר ומנוסה ממנו ושנוני הוא רק ילד תמים והוא לא מבין שום דבר בכספים, וזה לא שהיא מאשימה אותי חלילה במשהו, אבל...פירוש רש"י של כל המלל החביב ההוא היה שהיא חושבת שאני מנצל את נוני, ולא די שאני מדיח אותו למשכב זכר אני גם חי על חשבונו. היא לא הזכירה כמובן את זה שאחיה התמים והילדותי חי איתי מרצונו וביוזמתו, שהוא כבר כמעט בן עשרים ושתיים ויודע טוב מאוד מה הוא רוצה, ושאני עובד ומרוויח ומפרנס את עצמי כבר שנים, ומעולם לא לקחתי ממנו פרוטה.אמרתי לה שנוני ילד גדול, שהוא היה זה שרצה שיהיה לנו חשבון משותף, ושהוא מכניס רק חלק ממשכורתו לחשבון ואת השאר הוא חוסך בבנק נפרד. "אם הוא היה חי בבית הוא היה יכול לחסוך את כל הכסף שהוא מרוויח, ולמצוא בחורה להתחתן איתה." התפרצה האחות שלו שאמורה להיות הנאורה במשפחה."אני מסכים אתך." עניתי בקרירות, "ואם תצליחי לשכנע אותו לעזוב אותי שיהיה לך בהצלחה, אני הראשון שאעזור לו לארוז." וטרקתי, רועד כולי מכעס. נוני בא אחרי שעה בערך הביתה, ראה את הפרצוף שלי והתחיל לחקור מה קרה, אבל לא סיפרתי לו על השיחה המעצבנת ההיא כי למה לעורר מהומות?דיברה? אז דיברה. ללשון אין עצם כמו שאומר הפתגם הרומני הידוע. ככה הראש שלי עובד. אם רק אפשר למה לא לעקוף את המכשול, להחליק את הפרוע, לשתוק במקום לדבר? החיים מפילים עליך מספיק צרות גם ככה, לא צריך לרוץ לחפש אחריהן.נוני שונה ממני. כשאחותו התקשרה וסיפרה לו את הגרסה שלה לשיחה שלנו הוא חטף קריזה ועשה הצגה שלמה כדי שאבין בדיוק מה הוא חושב. אני נכנס הביתה ומוצא אותו עומד באמצע חדר השינה, שתי מזוודות פתוחות על הרצפה והוא מעיף בעצבים בגדים לתוך המזוודות. "נו, בוא." הוא צועק, "בוא תעזור לי לארוז כמו שהבטחת לאחותי!"נו, שוין. זה בדיוק מה שאני צריך אחרי ביקור אצל הרופא המעיק שלי ועמידה ממושכת בתור של בית המרקחת. "נוני תרגיע, אני לא יודע מה אחותך סיפרה לך, אבל תביא בחשבון ש..."הוא לא רוצה להביא בחשבון. הוא לא רוצה לשוחח בשיקול דעת. הוא רוצה להתפרק, להתעצבן, לבכות, להעיף בגדים לכל עבר, לנער את המערכת הזוגית הצעירה והשבירה שלנו כדי לבחון את חוזקה. במקום לדבר ולשכנע אני מכניס אותו למקלחת ופותח את המים החמים. אתם יודעים איך זה, קודם יש מים קרים ורק אחר כך הם מתחממים. עד שהמים התחממו קצת שנינו כבר היינו רטובים פרועים, רועדים מקור, מתנשקים כמו משוגעים בלי לשים לב למים הזורמים, לבגדים הרטובים שלנו, ולכל המהומה מסביב. כמובן שאני זה שנרגע ראשון, סוגר את הברז, עוזר לו לצאת מהבגדים הרטובים, ורק אחר כך מתקלף מהבגדים שלי ומצטרף אליו מתחת לפוך.הוא לא רוצה לדבר, רוצה סקס, אבל אני מתעקש להבהיר קודם כל מה בדיוק אמרתי ולמה התכוונתי - שאם הוא ירצה לעזוב אני אעזור לו ללכת, שאני לא מחזיק אותו בכוח ולא מנצל אותו בשום אופן, ושהכל מרצונו החופשי כולל החשבון המשותף - ודורש שיגיד שהוא מבין שטעה וסתם עשה הצגות.הוא מהנהן בקוצר רוח ובמקום לענות הוא מתנפל עלי ומניח למעשים שלו לדבר.לא זה מה שהתכוונתי אליו אבל אני נכנע לו כמובן. הוא כל כך גמיש, חלקלק ולוהט, כל כך יודע בדיוק מה הוא רוצה, כמה, למה ואיפה, נמרץ כל כך. לא זוכר שאי פעם היה לי כל כך הרבה מרץ.המין פרוע, לוהט, קשוח, פראי - בדיוק מה שהוא צריך אחרי עימות עם המשפחה המעיקה שלו. במקרים האלו אני לא רק חבר ומאהב אני גם בולם הזעזועים שלו, התרופה והתחבושת על הפצעים שהם פותחים אצלו כל פעם מחדש.אחר כך אנחנו שוב הולכים להתקלח. עכשיו כבר ערומים רגועים יותר, מסבנים זה את זה בעדינות. הוא מספר לי שאחותו אמרה שדיברתי בגסות, שטרקתי לה את הטלפון בפנים, שנשמעתי רשע ואדיש, שאמרתי שלא אכפת לי מה קורה איתו, ושלדעתה אני מעדיף שניפרד. "אני לא יכול להאמין שקנית את השטויות הללו." אני מזדעזע מהפירוש הכל כך מעוות של דברי.השקט והנימוס שלי התפרשו כקרירות ואדישות. הנכונות שלי לתת לו חופש בחירה נחשבת לרשעות, והסירוב שלי להפעיל עליו לחצים וסחיטה רגשית התפרשו כדחייה. אני מודה שאיבדתי את הסבלנות לרמזים המכוערים שלה בקשר לכסף שלו, וטרקתי לה את השפופרת, ושואל אם הוא רוצה שאתנצל."לא, בטח שלא. אם כבר היא צריכה להתנצל." הוא מנגב את ראשי ואת גבי בעדינות, מנסה להתנצל ולהסביר. "הם כל כך מעצבנים אותי יורי, הם יודעים ללחוץ לי על כל הכפתורים הנכונים. אחרי שיחה איתם אני מרגיש כזה אפס עלוב ודפוק... זה כל כך מדכא אותי. אני כועס עליהם אבל גם  נורא כואב לי שהם סובלים כל כך..." הוא מתחיל לבכות. "הם לא אוהבים אותי יותר." הוא מתייפח, מנסה לסדר את הבלגן שעשה בחדר, אבל פתאום הוא מותש, הכל נופל לו מהידיים."עזוב, בוא למיטה, הבלגן לא יברח." אני מושך אותו אלי, עוטף אותו, מחמם את רגליו הקרות, מבטיח לו שאני תמיד תמיד אוהב אותו, שאני אהיה המשפחה שלו, שאני אשמור עליו תמיד."אני כל כך עייף." הוא מפהק, מחכך את לחיו בכתפי, "פתאום אני מת לישון.""תישן, אני שומר עליך." אני אומר, מביט בו, מוקסם כל פעם מחדש איך הוא נרדם בבת אחת, עובר בלי שום שלב ביניים ממצב של ערנות תוססת לשינה רפויה.אחרי שנשימתו נעשית איטית וכבדה אני קם, מסדר את הבגדים שלו, (למה הוא צריך כל כך הרבה חולצות ומכנסיים אם הוא מבלה את רוב הזמן במדים?), מעלה את המזוודות למדף העליון של חדר הארונות. אולי בפעם הבאה נוריד אותם כשנצא יחד לחופשה?הלוואי.
