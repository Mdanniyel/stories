---
id: 19896
title: "פיצול משולב - פרק ב' ואחרון"
author: "no8"
author_id: 1933
date: "2016-07-04"
category: "אהבת נשים"
tags: ['אהבת נשים']
prev_chapter_id: 19895
next_chapter_id: None
original_url: "http://gogay.co.il/story.php?id=19896"
---

# פיצול משולב - פרק ב' ואחרון

עבר כבר שבוע מאז שראיתי את לי, ובעצם אני רואה אותה כל יום וזה הכי כואב כי אני רואה אותה כל הזמן, ישנה לידי, אוכלת איתי, אבל אני לא יכולה להתקרב אליה, לא יכולה לגעת בה, לדבר איתה, אני לא יודעת מה יותר כואב, להתגעגע אליה כל כך או שהיא כל פעם שוכחת אותי, כל כך קרובה אליי אבל לא באמת איתי.יש לנוכחות שלה עוצמה, הד שמהדהד אותה חזק, כל הזמן... אני לא באמת מצליחה להרגיש בלעדיה, היא תמיד שם איתי, אבל לא שלי. זה מצב מטורף שקשה לי להסביר. גם אם הייתי רוצה לשכוח אותה ולהתרחק לא באמת יכולתי.תמיד יש הרגשה כזאת אחרי שמכירים מישהו כל כך משמעותי בחיים, הרגשה כזאת שאתה לא זוכר מה היה לפניו ושאין דרך חזרה ממנו. שינוי בלתי הפיך שאי אפשר להימנע ממנו. בשנייה שאתה מצליח להרגיש ביחד עם מישהו, לעולם לא תרצה או תצליח לחזור להיות שוב לבד."מתי נדבר?" החלטתי להפסיק את השתיקה המיותרת הזאת אם אין לי את לי לפחות שיהיה לי את אור. לפחות שיהיה לי משהו שקרוב אליה."מתי שתפסיקי לשגע אותי." היא עונה בכעס."אני משגעת אותך? איך בדיוק?" אני מתעניינת."את רק תסבכי את שתינו יותר, את לא מבינה למה את נכנסת.""אולי תסבירי לי?" אני מציעה."לי היא הסיבה שהסתבכתי כל כך הרבה פעמים בחיים, לי היא הסיבה שאני כאן בכלל.""אני לא מבינה." אני מנסה להבין."ההורים שלי שלחו אותי לכאן בגלל לי... היא כל הזמן מסבכת אותי עם בחורות שהיא לא אמורה להתקרב אליהן ובכלל, מה הקטע הזה? אני סטרייטית בכלל!""אור... אני בטוחה שזה קשה וזה נשמע מטורף אבל לא נראה להורים שלך דחוף יותר לטפל בזה שיש לך... את יודעת, פיצול אישיות?" שתקתי, פחדתי לרגע מהתגובה שלה."אני מצליחה לחיות עם זה. באמת, נשבעת לך, איך את הצלחת לחיות עם העניינים שלך? כשיש לך בעיה יצירתית את מוצאת פתרון יצירתי יותר." היא מנסה להסביר לי."ומה עם לי? איזה פתרון יצירתי יש לך בשבילה?""אין לי! זה בדיוק העניין, כשלי התאהבה במורה שלי העבירו אותי בית ספר, כשלי הייתה עם המפקדת שלי בצבא העבירו אותי יחידה, כשאיבדתי את החברה הכי טובה שלי בגלל שלי התאהבה בה לא שמעתי ממנה כבר שנים... אין לזה פתרון כי היא יכולה לעשות בחיים שלי מה שהיא רוצה, יש לה שליטה מלאה, תחשבי שכל פעם תתחלפי עם בן אדם אחר שיכנס לך לחיים ויעשה כל מה שהוא רוצה.""אני... אני לא יודעת מה להגיד, אני מכירה משהו אחר את יודעת, אבל אני תמיד אני... אני אף פעם לא משתנה, יש לי קול שמלווה אותי מאז שאני זוכרת את עצמי ואני תמיד עושה מה ש...""תשמעי אותנו!" היא עוצרת אותי."אנחנו שתי מטורפות, בחיי." היא צוחקת ועוצרת את השיחה וזה רק גורם לי להתגעגע ללי יותר. כשהיא שותקת, פשוט מקשיבה לי ותמיד יש לה שאלות שגורמות לי להבין כל כך הרבה על עצמי.אבל אור לא יודעת ולא רוצה להתמודד, כשהמצב הופך להיות מורכב היא תמיד מחפשת איך לברוח מזה. "בואי נלך לחדר אוכל, בואי נשב ליד גורן שאני יוכל להציק לו קצת."היא יוצאת לפני ואני נשארת לרגע ומסתכלת עליה יוצאת מהחדר, איך יכול להיות שיש שני אנשים כל כך שונים בתוך מעטפת אחת? איך זה הגיוני שיש הפכים כל כך מוקצנים בתוך אחד שלם.בדרך כלל כשהייתי מתגעגעת למישהו הייתי יכולה פשוט להתקשר אליו, לחלום עליו, ללכת אליו, לצעוק עליו. לי פשוט נעלמת, הופכת להיות חלום שעד לא מזמן היה המציאות היחידה שרציתי לעצמי. כל פעם שהיא נשמטת ממני ונעלמת לעולם שאליו אני לא יכולה להגיע, אני לא יכולה לבקר אותה, אני לא יודעת מה שלומה ומה היא עושה ולא יכולה להתקרב אליה. אני צריכה לנשום עמוק את הגעגועים ולמצוא מקום חמים לקבור אותם ופשוט לחכות לה שתחליט לבוא שוב.אני פותחת עיניים בפתאומיות, מסתכלת על השעון התלוי על הקיר, שתיים בלילה, אני עוצמת את העיניים בחוזקה, חייבת לחזור לישון, הגוף מתחיל להזיע, הראש מסתובב מרצונות, חשקים, טירוף של תזוזות בכל הגוף, צמרמורות ואני לא יכולה לעצור את זה, אני שוב שומעת את הקול הזה אצלי בראש. אני מרגישה כמה ההתקף הזה הולך להיות קשה, אם לא אצליח לעצור אותו, אם מישהו לא יעצור אותו, ובעצם אולי יש מישהי שכן תוכל לעצור אותו? "אור, אור קומי בבקשה.""מה? מה השעה? מה יש לך? תחזרי לישון." היא מסתובבת."לא, לא, לא אור, בבקשה קומי!" אני מתחננת."עזבי אותי, משוגעת.""לי? לי?"היא מסתובבת אליי בפתאומיות, מחזיקה בחולצה שלי ודוחפת אותי על הרצפה, אני קמה אליה חזרה, תופסת בכתפיה ולא מרפה, "לי." אני קוראת לה, כל כך צריכה אותה עכשיו. היא נלחמת בי עוד כמה דקות כשאני לא מפסיקה לקרוא ללי שתעזור לי.אני מצמידה אותה אליי חזק, "תקשיבי איך הלב שלנו פועם יחד." אני מקשיבה לנשימות שלה, מתעלמת מהמלחמות שלה כשהיא מנסה להרחיק אותי, אני מרגישה שהיא מנסה לדחוף ואז לחבק אותי, היא נשכבת לפתע על הגב, מותשת, העיניים שלה פתוחות, בוהות בתקרה, לרגע אני מביטה בה, מנסה להבין מה קורה שם...היא מניחה את ידה על ראשי, מצמידה אותי לצווארה ובידה השנייה מחבקת אותי אליה, אני עדיין יכולה לשמוע את הדופק שלה משתולל מהמאבק בינה לבין עצמה, ויודעת שאני התחלתי אותו, אני גרמתי לזה..."שקט, שקט יפה שלי... תקשיבי לדופק שלי, תנשמי איתי, תירגעי איתי."הקול שלה מתנגן בתוכי, ידעתי שרק היא תוכל להשקיט את הסערה שמשתוללת בנפשי, ואולי הסערה הזאת התחילה מרוב געגועים אליה. חום הגוף שלה עוטף אותי."התגעגעתי אלייך." היא לוחשת ומחזיקה בראשי, מצמידה את כולי אליה ולרגע אחד כל מה שקברתי בפנים, כל מה שהחבאתי בפינות חשוכות בתוכי, כל קירות הבטון שבניתי מסביב לכל מה שהיה חשוף ורגיש צף החוצה, ומשום מקום התחלתי לבכות כמו שלא בכיתי שנים... זה לא הפתיע אותה ולא ריגש אותה במיוחד, ידעה שזה יגיע, כיוונה אותי לשם, אל הקצה של עצמי בכדי שאוכל להוציא הכול החוצה."אל תפחדי." היא מוסיפה ומחבקת אותי חזק.איך היא יודעת שאני כל כך מפחדת? איך היא יודעת להכניס ככה יד בעדינות אל תוך הנשמה שלי ולעשות את מה שהיא עושה? להסביר לי את עצמי... לגרום לי לשטוף את הכול החוצה, לגרום לי להבין שהדבר היחיד שכל הזמן פחדתי ממנו הוא מעצמי, וכמה נחמה יש ברגע כזה שאני לא לבד בו, שאני נמצאת כל כך קרוב אליה, לחום שלה, לידיים החמות שלה שעוטפות אותי ונותנות לי ביטחון.כל הגוף שלי משתגע להרגיש כמה שיותר קרוב אליה עד שכל פיסת בד שמפרידה ביננו גורמת לי לכאב ומפריעה לי, אני מתרוממת ומתיישבת מעליה, מפשיטה ממנה חולצה ואז את שלי, ממהרת לחזור להיות צמודה אליה בכדי להרגיש את חום גופה כשהיא מעבירה ברכות את הציפורניים שלה על הגב שלי, גורמת לי לצמרמורת שמטריפה אותי עוד יותר, זה מדהים כמה לגוף יש רצון משלו, רעב משלו שרק מתגבר בכל דקה שעוברת כשהיא ככה, צמודה אליי, רוצה אותי גם.אני מנשקת את הצוואר שלה כשהיא נושמת לי באוזן, מלטפת את הבטן, זרועות, ידיים שעכשיו שלובות בידיי, יורדת לאט מהצוואר לחזה, בטן רכה, העור שלה לוהט תחתיי, היא עוזבת את ידיי שעד לא מזמן תפסו בידיה ותופסת את ראשי חזק, משלבת אצבעות בשיערי, הופכת אותי על הגב ועולה מעליי, קשה לי לנשום מרוב הטירוף הזה שכל כך רציתי בו, בעיקר רציתי אותה. אני לא מצליחה להבין מתי נפלתי כל כך חזק, איך זה קורה מבלי שמרגישים, זה כמו להירדם, ליפול, לצלול מתחת למים ולשכוח לעלות בשביל לנשום אוויר, לוקח לך זמן להבין שהתאהבת מעל לראש, לוקח לך זמן לקלוט שזה בכלל קרה ולא הרגשת.היא מעבירה לשון חמה על הצוואר שלי, כתפיים, חזה, בטן ואני לא יודעת אם אצליח להכיל את כל מה שעוד יגיע אחרי זה. היא מורידה ממני מכנס ותחתונים ומפשיטה גם את עצמה, לרגע היא מביטה בי ככה, שכובה על הרצפה, מתנשמת, מביטה בה חזרה, לא יכולה לחכות עוד רגע עד שתחזור אליי שוב. "את יפה." היא לוחשת בחיוך שמביך אותי."בואי אליי כבר." אני מושכת אותה אליי.החום שלה למטה שורף אותי, היא מצמידה את הרגל שלה לבין רגליי וזזה מעליי, מחזיקה את ראשי, מביטה בי אל תוך תוכי, בודקת שאני לגמרי איתה בתוך החוויה המטורפת הזאת, שלא ברחתי לשום מקום, בודקת שאני והיא קולטות מה קורה פה בחדר על הרצפה הזאת, כמה תשוקה, כמה אהבה... גם אם הייתי רוצה להתנתק, לברוח בכדי לא להכיל את כל הטירוף לא הייתי מצליחה, הכול היה חזק ממני ולא רציתי לתת לשנייה לעבור מעליי מבלי שארגיש אותה, לא רציתי לפספס שום דבר ממה שקרה בינינו באותם רגעים.היא הראשונה עם האומץ לגעת, ללטף אותי למטה, מעבירה אצבעות בזמן שהנשימות שלי הופכות עמוקות יותר עם כל מגע שלה שמשפיע על כול כולי. לא הייתי מוכנה לזה והיא בפנים, בתוכי, אני מרגישה איך היא ממלאת אותי בעונג, כל תזוזה שלה גורמת לי לאנחה של טירוף עד שהיא שמה את ידה על פי בשביל לשמור על השקט שאני כל כך מתקשה לעמוד בו, היא צמודה אליי, מביטה בי כשאני משתגעת מכל תזוזה שלה. כשהתנועות שלה הופכות עמוקות יותר אני לרגע אחד, לא צפוי, נצמדת אליה, מחבקת חזק, כל גופי מתכווץ אליה, היא מרגישה אותי בשיא שאליו הביאה אותי ונצמדת לצווארי, מחבקת אותי אליה יותר. הראש נזרק לאחור, הגוף מותש... כל הטירוף מאחוריי כמו גלים חמים שנאבקתי בהם לשמור על הראש מעל המים, האדרנלין, הדם שזרם במהירות מטורפת, הדופק שהשתולל, הרעב אליה... הכול נרגע, נשטף אל החוף ושלווה עטפה את כולי, מנסה להסדיר נשימות כשהיא מחייכת אליי בחיוך מרוצה.היא מתיישבת מעלי ומניחה את ידיי על החזה שלה, אני מלטפת אותה כמה דקות, מהופנטת מהצורך שלה בי, אוהבת לראות אותה ככה, כמה שהיא זקוקה לי עכשיו בשביל להרגיש, להתקרב, להתפרק עליי.אני לא יכולה לקחת את הזמן גם אם הייתי רוצה, אני מלטפת אותה לעוד כמה שניות למטה ולא מצליחה להתאפק ואני בתוכה, היא זזה מעליי כשבידי השנייה אני מלטפת את החזה שלה, לוחצת, שורטת, מושכת אליי...התזוזות שלה כבר לא איטיות, הפכו במהרה לעמוקות ומהירות, הראש שלה נזרק לאחור ששיערה מלטף את הגב שלה עם כל תזוזה, התרוממתי אליה כשהיא יושבת מעליי, משכתי בשיערה לאחור וזה אפשר לי להיכנס ולהרגיש אותה עמוק יותר, הרגשתי איך הגוף שלה נסגר עליי, מבקש ממני עוד, חזק, כמה שיותר... היא מחבקת אותי, כורכת את עצמה סביבי, מצמידה אותי אליה ונושמת בכבדות אל תוך האוזן שלי, אחרי שהרגשתי אותה רועדת מעליי לכמה שניות הרגשתי את כול הגוף שלה נרגע, מרפה מאחיזתו, מותש... דחפתי בעדינות את שתינו כשהיא שוכבת על הגב וראשי נח על החזה שלה, נרדמנו מותשות, משולבות בתוך כל הפיצול המשולב הזה על הרצפה.אני מתעוררת בבהלה כשאני מרגישה לבד וקר לי, היא רחוקה ממני יושבת על המיטה בוכה. אני ממהרת להתקרב אליה ולחבק אותה אליי,"אור?" אני שואלת ומניחה שאם היא בוכה זאת בטח לא לי."די, אני מתחננת שי... תעזבי אותי, תעזבי אותה... בסוף יעיפו אותי מפה ולא יהיה לי לאן ללכת יותר, אני מנסה להפסיק עם זה, זאת ההזדמנות האחרונה שלי, ההורים שלי לא יקבלו אותי שוב.""אני אוהבת אותה." אני מנסה להתחנן אליה שתשאיר לי אותה, שתיתן לנו להיות יחד."אבל אני לא אוהבת אותה." היא אומרת בייאוש וממשיכה לבכות כשאני מתקרבת באיטיות לחבק את שתיהן קרוב אליי.למחרת היום היה לנו ביקור הורים, רציתי לראות את ההורים שלה, עניין אותי לדעת מי היא לידם ומי הם ובכלל כל מה שקשור אליה מעניין אותי.אנחנו יושבים בלובי, כל אחד עם המשפחה שלו, אני לא מרוכזת. ההורים שלי שואלים אותי שאלות ואני מסתכלת עליה, על ההורים המוקפדים והמאופקים שלה ועל כמה שהיא סובלת, לפתע מישהו העיף אותי מהכיסא שישבתי עליו והחל להכות אותי, לא הצלחתי להבחין מי זה עד שלי דחפה אותו ממני והמטפלים באו לקחת אותו, מסתבר שזה אחד המטופלים שלא לקח כדורים כבר מעל לשבוע.הדאגה של לי הדהימה את ההורים שלי ואת שלה, היא חיבקה אותי אליה ולא רציתי לזוז ממנה מטר, נראה שההורים שלה הבחינו בשינוי ונכנסו למנהל המחלקה לנזוף בו כמה שאין שינוי ושהיא עדיין לא השתנתה. הם ישבו שם שעה כשחיכיתי לה בחוץ, כמעט ונרדמתי, קמתי בבהלה כשהדלת נפתחה, ההורים שלה יצאו משם בשתיקה ולא אמרו מילה. היא נעמדה, מסתכלת עליי בייאוש כבד. כשניסיתי להתקרב אליה היא הרימה את היד והלכה ממני.לקראת הלילה שכבנו כל אחת במיטה שלה בשקט בלתי נסבל, "אור, בבקשה, תדברי איתי.""הם מעבירים אותי מחר למחלקת אשפוז בכפייה."זה המשפט היחיד שנזרק לאוויר וריסק אותי, לא ידעתי מה לומר ואיך להתמודד עם זה."אני הולכת לשירותים." היא הלכה והמחשבות שלי מתרוצצות, מחפשת איך להציל אותנו מהמצב הזה, אני רוצה לברוח איתה, אני חייבת לברוח איתה, אני יודעת בוודאות שאין שום דבר נוסף שאני צריכה חוץ ממנה.הלכתי לשירותים לבקש ממנה שתבוא איתי, שאעשה הכול בשביל שנהיה יחד, אבל לא מצאתי אותה, חיפשתי אותה בלובי, בחדרים אבל לא מצאתי אותה. על הגג חשבתי, היא בטוח שם. עליתי לגג, הלב פעם בחוזקה כשראיתי אותה עומדת על קצה הקורה שמתחתינו שבע קומות, מפרידות בין חיים ומוות."אורלי?" לא רציתי לאבד את שתיהן.היא מסתובבת אליי בחיוך שקט, נעים, חם כל כך... המבט שלה מלטף את כולי. "גם אור וגם לי יאהבו אותך תמיד."זה המשפט האחרון שהיא בחרה להגיד לפני שקפצה אל הייאוש שסגר עליה, אל תוך החושך שלא ידעה איך לצאת ממנו.
