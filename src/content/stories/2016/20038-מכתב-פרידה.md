---
id: 20038
title: "מכתב פרידה"
author: "נער מקליד"
author_id: 2038
date: "2016-11-14"
category: "אהבת גברים"
tags: ['פרידה']
prev_chapter_id: 20037
next_chapter_id: 20064
original_url: "http://gogay.co.il/story.php?id=20038"
---

# מכתב פרידה

אין דרך אחרת לומר את זה, אז אתחיל מהסוף. אני נאלץ להיפרד ממך. וכן, זה לא אתה, זה אני. אז כן, זה נגמר. איך אומרים - לכל דבר טוב יש סוף, וגם לדבר הטוב שלי ושלך הגיע הסוף. כן, זהו מכתב פרידה ממני אלייך. אבל, את המכתב הזה, לעומת מכתבי פרידה אחרים, אני לא מתכוון להפוך למכתב פרידה סוחט דמעות בו אני מבכה את מר גורלי על כך שזה נגמר. הגעתי למסקנה שאין טעם לצער, אין טעם לדמעות, אין טעם לדיכאון, ולכן - החלטתי לכתוב לך מכתב פרידה חיובי. כן כן, בדיוק כך, ולמעשה- אני חושב שאולי הכינוי "מכתב פרידה חיובי" פחות יתאים כאן - יותר יתאים לקרוא לזה מכתב תודה. 
אני רוצה להודות לך על שנתת לי את אחת התקופות המקסימות בחיי, על שהיית לאהבה גדולה שלי, על שנתת לי אוזן קשבת ותמכת גם ברגעים קשים, ועל שידעת לאהוב אותי כמו שצריך. חשוב לי שתדע שאני לא כועס עליך- ממש לא. אפילו כשסיימתי את זה, סיימתי את זה ברוח טובה, סיימתי את זה כי לא רצית להיפגע עוד יותר, סיימתי את זה בעיקר מתוך התחשבות בך, סיימתי את זה כי אני אוהב אותך, וכי אכפת לי ממך. 
אתה יודע, אני לא יודע אם אי פעם יצא לי להגיד לך את זה, אבל אני בן אדם שלא נתפס יותר מדי על העבר, ומעדיף להסתכל קדימה ולחיות את ההווה. מהסיבה הזאת החלטתי שבשבילי אתה לא תהיה "החבר לשעבר" מאחר והביטוי הזה מסמל בדיוק את מה שאני לא רוצה להיתקע בו - העבר. 
אני מעדיף שתהיה 'החבר הכי טוב שלי' בהווה. אהבתי אותך כבן זוג, ואמשיך לאהוב אותך כחבר טוב, ותדע שתמיד, אבל תמיד תהיה לי פינה חמה בלב בשבילך. הקשר הזה נגמר לא כי אתה ולא כי אני רוצים בכך, אלא בשל ולאור הנסיבות. יכול להיות שביקום מקביל היינו נפגשים, מכירים, מתאהבים, אוהבים, חווים ומרגישים וחיים את המציאות שנקראת "אהבה". אך לצערי בעולם הזה המציאות אינה כך. נולדנו לשתי עולמות נפרדים. כל אחד חי ובנה לעצמו מציאות אחרת. בנינו לעצמינו עקרונות מסוימים לפיהם אנו הולכים. לכל אחד עיקרון אחר שמנחה אותו. 
כל הקשר הזה היה מדהים, ונהניתי מכל רגע. אין לי שום תלונות על הקשר הזה, אני רק מצטער על כל הפעמים האלה שהגבלתי אותך וגרמתי לך להצטער על דברים שאמרתי או עשיתי. על כן אני מבקש את סליחתך. 
יש שיר של אריק סיני שאומר "על פסגת ההר לחשה עלמה לעלם שיר אהבה אשר לעד לא ייגמר." אני מרגיש שזה ככה, אני העלם, אתה העלמה, ושנינו מוצבים על פסגת ההר שנקרא אהבה, והדברים שאני לוחש לך הם מילות אהבה לא נגמרות לעולם.האהבה שלך היא נחמה בזמן כאב, שקט בעת הסערה, מנוחה בזמן לאות ותקווה בשעת ייאוש. אני אוהב אותך, וכל כך קשה לי שזה נגמר. הדמעות לא מפסיקות לרדת לרגע. יהיה לי כל כך קשה להתרגל למציאות של מחר. מציאות שהיא בלעדייך. אני כל כך רוצה שנישאר קרובים אבל אני יודע שזה בלתי אפשרי. אני לא חושב שאי פעם אוכל להישאר לצדך מבלי להרגיש דחף לחבק אותך או לנשק אותך. רחוק מהעין רחוק מהלב. מילותיך מפיגות את כל החששות בעולם וגורמות לי אושר. הן נחוצות לי עתה כמו אור שמש ואוויר. מילותיך הן מזוני, הבל פיך הוא ייני - אתה הכול בשבילי. אך לצערי לא נמצא פתרון מתאים להמשך הדרך, לעתיד. כל כך קשה לי להגיד את זה, אבל אני מאמין שתמצא מישהו שיתאים לך כמו כפפה ליד. בלי הרבה סיבוכים. אהבה פשוטה, כמו שאתה אוהב. אני אתגעגע לכול דבר שיזכיר לי אותך. רק רציתי לומר שבאמת, אם נפגעת ממני, אם נשברת בגללי אז אני מצטער. ותיקח את זה כסליחה האחרונה שתשמע ממני.שי, לימדו אותי על ערכים ועל כבוד ועל זה גדלתי ותמיד הייתי ילד מתגונן שלא נותן לאף אחד לפגוע בו, ובגלל זה רוב הזמן הייתי מסתובב עם האנשים מהרמה של המכובדים, הכבדים והמכבדים וידעתי שאני מוגן מפני הכל. בשבילך ובזכותך זנחתי את הכל לצד ונשארתי רק איתך ורק שלך. בחיים לא בגדתי ולא רציתי לבגוד, גם אם ניסיתי שתקנא ותפנה לי קצת יחס. אני אוהב רק אותך ולא חשבתי לרגע לגעת בשום גבר אחר. אין, אתה המושלם ואתה המשלים שלי. טוב, אני אקצר את הכל ואסכם בכך שתזכור שתמיד תהיה בליבי והאושר של חיי ותשמור על עצמך שיהיה לך רק טוב תמיד תחייך, אתה מקסים בעיניי. רק דבר קטן שאתה חייב לעשות בשביל עצמך ובשביל שיהיה למי שיזכה בך רק טוב, תכניס את עצמך לדרך הישרה ותשכח מהעבר שלך!אני מאחל מכל הלב שיהיה לך ולו בהצלחה ושתזכו לימים מאושרים. מתי שתרצה לדבר אני תמיד פה בשבילך, אוהב אותך! ושוב תודה על הכל. לאיפה שלא תסתכל ותלך אני אהיה איתך תמיד בלב ואשמור עליך נסיך יפה, שלך באהבה ענקית.
