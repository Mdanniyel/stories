---
id: 19973
title: "חֲתוּנָּה גֵּאָה"
author: "פרדטור חאן"
author_id: 2037
date: "2016-08-29"
category: "שירת גברים"
tags: ['המומלצים']
prev_chapter_id: 19909
next_chapter_id: 20090
original_url: "http://gogay.co.il/story.php?id=19973"
---

# חֲתוּנָּה גֵּאָה

בַּחֲתוּנָּה שֶׁלִּי וְשֶׁלְּךָ
אֲנִי דּוֹרֵך עַל כּוֹס זְכוּכִית
שֶׁבַעָבָר הָיִיתָה תִּקְרַת זְכוּכִית
עֲנָקִית
אֲשֶׁר דָרַכְתִּי עָלֶיהָ בְּעוֹצְמָה
וְהִיא נִשְׁבְּרָה
לִרְסִיסִים רַבִּים שֶׁנֶהֱפְכוּ כָּל פַּעַם
לִרְסִיסִים מִתְאָחִים
(הָרְסִיסִים כַּמּוּבָן עָפוּ עָלַי)
הֵם הִתְאָחוּ
גַּם כְּשֶׁהָיִיתִי מְכוּסֶּה בְּשְׂרִיטוֹת,
בְּפְצִיעוֹת רַבּוֹת,
בְּדַם שֶׁזָב מֵהָרֹאשׁ בְּחָזְקָה
וּבְּקְרָעִים בְּכָל חֶלְקִי הַגּוּף וְהַנְשָׁמָה
(אֲבָל עֲדַיִין יָדִי הָיִיתָה נְטוּיָה!)
הָאֲנָשִׁים הִסְתַּכְּלוּ עַל כּוֹשֶׁר הַשְׂרִידוּת
שֶׁלִּי
וְעַל הָאִי רָצוֹן שֶׁלִּי לָמוּת
(כַּמּוּבָן שֶׁלּא כּוּלָּם הִסְתַּכְּלוּ...)
וְהִחְלִיטוּ לִדְרוֹך בְּיַחַד 
אִתִּי 
עַל הַזְּכוּכִית וְלִשְׁבּוֹר
אוֹתָהּ
(כַּמּוּבָן שֶׁלּא כּוּלָּם הִחְלִיטוּ...)
וְהַזְכוּכִית יָכְלָה לְהִתְאָחוֹת רַק לְכוֹס שֶׁל
חֲתוּנָּה 
אוֹתָהּ אֶשְׁבּוֹר וְאוֹמָר:
"אִם אֶשְׁכַּח אֶת 
מַאֲבָקִי
תְּכוּסֶּה יָדִי בְּדָמִי"...
