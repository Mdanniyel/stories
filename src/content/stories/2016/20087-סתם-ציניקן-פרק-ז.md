---
id: 20087
title: "סתם ציניקן - פרק ז'"
author: "צופה מהצד"
author_id: 1211
date: "2016-11-24"
category: "אהבת גברים"
tags: ['אהבה וזוגיות']
prev_chapter_id: 20079
next_chapter_id: 20089
original_url: "http://gogay.co.il/story.php?id=20087"
---

# סתם ציניקן - פרק ז'

"אתה קולט איזה הזדמנות עצומה זו בשבילי?" התרגש מאור כשסיפר לעדן על הצעתו המפתיעה של בועז, "אני יודע שאתה לא מת עליו, ואם זה נורא מפריע לך אני אגיד לו שלא, אבל רק תחשוב איזה צעד עצום זה יהיה בשבילי.""אבל מה בדיוק הוא הציע לך? עוד לא הבנתי על איזה הצעה מדובר." סירב עדן להתלהב."להיות שותף ב'דיינרס'." ניסה מאור לרסן את שמחתו ולהישמע בוגר ומפוכח, "אני אהיה אחראי על המטבח.""אז תהיה שכיר של בועז?""לא, אני אהיה שותף שלו." התעקש מאור."איך שותף אם הוא זה שמביא את הכסף? מה אתה מביא לעסק חוץ מאשר את עצמך?""אני גם משקיע רבע מהסכום ואת העבודה והזמן שלי.""מאיפה יש לך כסף?" התפלא עדן."חסכונות, אני חוסך כל הזמן, אפילו את מענק השחרור הכנסתי לבנק, וכל הזמן חיפשתי איפה להשקיע אותו כי הריביות היום..." הוא הניד את ידו במחוות ביטול, "לא קיימות בעצם, בבנק הכסף סתם מעלה אבק.""וממה תחיה אם לא תהיה שכיר? ברור לך שייקח זמן עד שהעסק יתחיל להרוויח ועד אז לא יהיה כסף למשכורת שלך.""אני יודע, בחודשים הראשונים גם אני וגם בועז נמשוך מהעסק משכורות מינימום ונצטרך להצטמצם קצת.""ומה עם הלימודים שלך? יהיה לך זמן להשלים את התואר?""בשביל מה אני צריך תואר במנהל עסקים אם אני הולך לנהל עסק אמיתי? תבין עדן, ה'דיינרס' הזה הוא מה שחיפשתי שנים, תמיד רציתי להתעסק בהסעדה והלכתי ללמוד מנהל עסקים רק כדי ללמוד איך לנהל מסעדה, אבל אף פעם לא חשבתי שזה יקרה כל כך מהר.""חכה קצת, אל תתלהב כל כך, מי שיהיה בעל הבית האמיתי זה בועז כי הוא נותן את רוב הכסף, ואתה יודע שבעל המאה הוא בעל הדעה." ניסה עדן לצנן את בן זוגו הנלהב אך לשווא, מאור מאן לשמוע."נו, אז אתה מסכים או לא?" דרש תשובה מידית."אני מסכים אבל בתנאי שתלך לעורך דין ותחתום חוזה מסודר." דרש, "אני אתקשר לבן דוד שלי שעובד במשרד עורכי דין ואבקש ממנו לייצג אותך.""בסדר." הסכים מאור ורץ למסעדה בה עבד כדי להתפטר ומשם למכללה להודיע שהוא משעה את לימודיו.עדן התקשר לבן דודו וקבע למאור ולבועז פגישה כדי לחתום חוזה, וישב לתקן מבחנים בעודו ממתין לבועז. הוא קיווה שיצליח לשוחח איתו לפני שמאור הנלהב יגיע ויפריע לו.לשמחתו בועז חזר לפני מאור ומיד אחרי שאמר שלום שאל את עדן אם הוא מכיר עורך דין שמבין בחוזים. "כן, וכבר קבעתי לך ולמאור פגישה אצלו מחר, ורק שתדע הוא בן דוד שלי ואם תנסה לעבוד על מאור הוא ישר יקלוט את זה.""אני מבין שכבר דיברת עם מאור." הצטחק בועז, מתעלם מהאיום המרומז של עדן, "ואני מבטיח לך שאין לי שום כוונה לרמות את הבן זוג החמוד והמוכשר שלך. כל מה שאני רוצה זה להתפרנס בכבוד ואם על הדרך אני אעזור גם למאור להתפרנס ולהגשים את החלום שלו אני רק אשמח.""נדיב מאוד מצידך." העיר עדן בקול חמצמץ."שום נדיבות," התיישב בועז מולו, "אני לא יכול להרים לבד עסק כזה, אני רגיל לעבוד עם שותף, עד היום שיתפתי פעולה עם אחותך, אבל כיום זה כבר בלתי אפשרי ולכן... נו, די לעשות פרצופים חמוצים כאלה עדן, אל תגיד שאתה עדיין כועס עלי בגלל מה שקרה פעם.""אבל זו האמת, יש לך מושג כמה פגעת בי? הייתי כל כך מאוהב בך ו... טוב, זה קרה מזמן ואין טעם לדבר על זה.""נכון, ורק שתדע שגם אני... הקשר שלי אתך לא היה סתם בילוי סתמי, היו לי רגשות חזקים כלפיך, כל כך חזקים עד שנבהלתי ולכן ברחתי.""בחייך, מה אתה מקשקש, אתה חושב שאני עדיין אותו ילד תמים שאפשר למרוח אותו עם שטויות כאלה?" זעם עדן, "רק תסביר לי בבקשה למה, אם החלטת לבחור בנשים, אתה מסרב להביא ילד, מה הטעם לחיות עם אישה ולא להביא ילדים?""מה הטעם? איזה מין שאלה טיפשית זו? מה, בלי ילדים החיים חסרי טעם? אתה חושב שנשים הן רחם על רגליים? לחיות עם אישה זה הרבה יותר מאשר להכניס אותה להיריון.""וואלה? אז מה באמת ההבדל בין לחיות עם אישה ובין לחיות עם גבר?""זה תלוי מי הגבר ומי האישה." התחמק בועז, "אבל בעקרון זוגיות עם אישה זה דבר טבעי וזורם יותר, ועם גברים זה... האמת שאני לא ממש יודע כי אף פעם לא הייתי בזוגיות עם גבר.""מה שלא הפריע לך לזיין גברים גם כשהיית נשוי לאחותי." עקץ אותו עדן."אני עדיין נשוי לה, עוד לא התגרשנו." ציין בועז בנחת, מסרב להתרגש מהערותיו של עדן, "ואולי זה יפליא אותך אבל אני עדיין אוהב אותה מאוד, היא אישה מקסימה, חכמה וחרוצה ומוכשרת, חבל שהיא מתעקשת לשעבד את עצמה ולהפוך לאימא.""מזל שרוב העולם לא חושב כמוך, אחרת האנושות הייתה נעלמת.""לא בטוח שזה יהיה אסון כזה גדול, האנושות הביאה רק צרות ובעיות לעולם." התפלסף בועז בבת צחוק, "נו, די כבר, אל תהיה רציני כזה, הכל יסתדר בסוף.""אני מקווה." נשאר עדן רציני, "ורק שתדע בועז שאני מתכוון להשגיח עליך מאוד מקרוב ואם תעז לפגוע במאור... למה החלטת לקחת דווקא אותו כשותף? לא יכולת למצוא מישהו עשיר ומנוסה יותר?""יכולתי, אבל מאור מוצא חן בעיני, יש לו מרץ ושמחת חיים והתלהבות. הוא בחור ממש נחמד, מזלך שלא נשארתי אתך אחרת מישהו אחר היה ישן עם מאורי המתוק שלך."עדן לא הספיק לחשוב על תשובה הולמת שתשלב שנינות ועוקצנות כי מאור התפרץ לדירה שמח ומתלהב והתחיל לדבר על עיצוב ה'דיינרס', פורש על השולחן קטלוגים של אביזרי מטבח, כלי אוכל ורהיטים, שופע תכניות ורעיונות.בהתחלה עדן היה סקפטי מאוד והיה משוכנע שכל עניין ה'דיינרס' הוא סתם קשקוש שיתפרק במהרה. הוא ראה בבועז סתם פנטזיונר שמבלבל את מוחו של מאור התמים, "חבל על הכסף שמאור יפסיד, אבל מטעויות לומדים. אולי זה ילמד אותו לא לחלום חלומות באספמיה." נאם בפני אחותו שישבה על הכורסא, כרסה מזדקרת לפניה, ורגליה הנפוחות מונחות על הדום מרופד בכרית."למה אתה חושב שמאור יפסיד את הכסף שלו?" התפלאה מירי, "ביקרתי שם אתמול ונראה לי שהמקום מתקדם ממש יפה, לדעתי זה הולך להיות עסק ממש משתלם.""את חושבת ככה?" נדהם עדן, "אבל זה בועז, מה הוא כבר מבין בעסקים?""די הרבה בעצם, אל תשכח שעשר שנים התפרנסנו ממש יפה באמריקה מהעסקים שהוא עשה.""אבל בסוף פשטתם רגל.""לא בדיוק אבל הפסקנו להרוויח בגלל המשבר הכלכלי, וגם בגלל שבסוף נמאס לי ורק רציתי לחזור הביתה, הפסקתי לעזור וכל הזמן רבנו... אם היינו מחזיקים מעמד יחד בסוף היינו יוצאים מזה וחוזרים להיות ריווחיים.""באמת? את יודעת מירי שבועז אמר לי שהוא עוד אוהב אותך.""גם אני אוהבת אותו, הוא נורא מעצבן אותי אבל סך הכל אני אוהבת אותו.""מתי אתם מתגרשים?""כשבועז ימצא זמן להתעסק עם זה, מבחינתי אפשר להשאיר הכל ככה, לא דחוף לי להתגרש.""אתם לא נורמאליים, אני בחיים לא אבין אתכם." התמרמר עדן ולא הבין למה אחותו ואימו צוחקות ממנו.ככל שמועד הפתיחה התקרב עבדו בועז ועדן קשה יותר ושהו יותר זמן ב'דיינרס' שלהם, ועל הדרך התיידדו והתקרבו ונעשו חברים ממש טובים. עדן קינא בחברות שנרקמה בין השניים ופעמים רבות חש כמו גלגל חמישי. הוא התחיל לצבור מרירות נגד מאור שפעם העריץ אותו ועשה הכל כדי לפנק אותו ועכשיו היה עסוק מידי בשבילו, וכעס עוד יותר על בועז שלתחושתו גזל ממנו את מאור שלו. לא די בכך שהוא רימה אותו ושיחק בו, הורס את תמימותו כשהיה נער, עכשיו הוא מוסיף חטא על פשע, מתגרש מאחותו, משאיר אותה הרה עם ילדו, ומשתלט על בן זוגו.הוא התאמץ מאוד לשלוט ברגשותיו, לא לחשוף את זעמו ואת תחושת המרירות שלו וחזר ושינן לעצמו שזו רק תקופה לחוצה שתעבור, ושאחרי שה'דיינרס' יפתח ויתחיל להתנהל בצורה מסודרת מאור יהיה עסוק פחות ובועז יפסיק להסתובב סביבם ולא יידחף להם יותר לחיים."זהו, הכל מוכן, ונשאר רק לשכור מלצריות וטבח." הודיעו לו בועז ומאור שבוע לפני הפתיחה."חשבתי שמאור יהיה הטבח." התפלא עדן."לא, אני אהיה מנהל המטבח." הסביר מאור, "אבל צריך טבח ועוזר טבח שיבשלו, וצריך גם שוטף כלים ופיקולו וארבע מלצריות בכל משמרת."מאור הדביק מודעת דרושים על דלת ה'דיינרס' וליתר ביטחון גם עשה סבב טלפונים בין כל מכריו כדי להפיץ את השמועה שהם מחפשים עובדים. הגיעו הרבה בנות נחמדות וצחקקניות, הגיעו כמה טבחים שהציגו את עצמם כשפים, וחלק מהם אפילו ידעו לבשל, ואז, יום אחד לפני הפתיחה, נכנס ל'דיינרס' צעיר חטוב, כהה עור ושרירי עם עיניים שחורות מאוד ושאל אם משרת עוזר הטבח פנויה.מאור שחסר לו עוזר טבח שמח מאוד, ואחרי ראיון חפוז שכר את הצעיר שהכריז ששמו כוכב. הוא לא הצטער על כך, כוכב היה חרוץ וחזק ועשה כל מה שביקשו ממנו, אבל בסוף יום העבודה הודה בביישנות שאין לו עדיין דירה ושאל אם יש למאור או לבועז פתרון לבעיה הזו."אצלי כבר ישנים שני שפים." הצטער בועז שכוכב מצא חן בעיניו מאוד, "אתה חושב שעדן יתנגד לארח את העוזר טבח שלנו לכמה ימים?""אני בטוח שלא." השיב מאור העייף, למרות שלא היה בטוח כלל, עדן נעשה כזה רגזן ועצבני לאחרונה, אבל הרי הם לא יכולים לזרוק את כוכב לרחוב...הוא חייך אל כוכב שחייך אליו חזרה חיוך רחב ויפה, חושף גומות חן ושיניים לבנות ומבריקות, והזמין אותו למכוניתו. כשהם נכנסו הם מצאו את עדן מתנמנם מול הטלוויזיה. הוא כיבה את הטלוויזיה, קם ובהה בפליאה בכוכב."זה כוכב, הוא עוזר הטבח החדש ועד שהוא ימצא דירה הוא יישן אצלנו." הכריז מאור בתקווה שעדן יתנהג בנימוס ולא יעשה לו בושותלרווחתו עדן לא התעצבן ולא שאל שאלות קנטרניות ואחרי שהפסיק לבהות בכוכב הוא נהג כמארח מושלם, הראה לו את חדר האורחים, והזמין אותו להתקלח אם מתחשק לו."מצטער שהפלתי אותו עליך בלי אזהרה, אבל הוא הגיע רק היום בבוקר." אמר מאור לעדן כשהם הגיעו סוף סוף למיטה והתכוננו ללכת לישון."זה בסדר, אין בעיות, הוא נראה נחמד, הוא אתיופי?""לא יודע, יכול להיות, לא שאלתי, העיקר שהוא עובד טוב." מלמל מאור, מותש מעבודה ונרדם בלי לדעת שעדן שוכב ער ומפנטז על גופו החטוב, השחור מבריק של כוכב, תוהה אם גם התחת שלו שחור וחטוב, ואם זה נכון שלשחורים יש זין גדול במיוחד.** **
