---
id: 20201
title: "לא הרב"
author: "silent boy"
author_id: 2045
date: "2017-08-03"
category: "משהו שונה"
tags: ['דתי גאה']
prev_chapter_id: None
next_chapter_id: None
original_url: "http://gogay.co.il/story.php?id=20201"
---

# לא הרב

סליחה הרב, באמת סליחה.על מה אתה שואל? 
 לא, לא העתקתי שיעורי בית. 
 גם לא רימיתי במבחן. 
 אז על מה סליחה אתה שואל?
 יש לי תכונה אחת גרועה. 
 לא, זה לא יראת שמים.
 לא, האמונה שלי בסדר.
 לא, אני עדיין מתפלל.
 יש לי תכונה אחרת. 
 זו לא בדיוק תכונה, יותר נטייה או העדפה.

 אני הומו הרב.
 מה זה הומו? הומו זה אדם שאוהב את בני מינו.
 לא הרב, זה לא סטייה.
 לא הרב, זה לא פדופיליה.
 לא, אני לא רוצה ללכת לטיפולי המרה.
 לא, אני לא יכול להשתנות, ניסיתי, בכיתי והתפללתי אבל אני לא יכול.
 לא הרב, אני לא יודע ממה זה נגרם.
 לא הרב, גדלתי כילד מאושר. אין לי אבא חלש ואימא מתעללת.
 גם לא אבא מתעלל ואימא חלשה.
 לא, אף אחד לא פיתה אותי לזה.גם לא אנסו אותי או התעללו בי מינית.
 לא, לא סבלתי מעוני ומחסור.

 הרב, למה אתה מתנכר אליי? 
 למה אני לא יכול להמשיך ללמוד פה? 
 לא הרב, זה לא מדבק.
 לא, אף אחד לא יושפע ממני. 
 לא הרב, אני לא בודד פה, יש פה עוד רבים כמוני, הם מפחדים לצאת.
 לא הרב, יש לנו קהילה, קהילה חזקה. קהילה שגאה בעצמה. 

 כן, הרב אני לא לבד.
 אנחנו בכל מקום. כן הרב, ניסו להשפיל אותנו, לדכא אותנו... אבל אנחנו קמים! בכל דור ודור ותמיד נהיה כאן!מזכיר קצת את היהדות לא?
