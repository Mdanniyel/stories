---
id: 20127
title: "חיובי - פרק לט'"
author: "אודיגו"
author_id: 1734
date: "2017-01-02"
category: "אהבת גברים"
tags: ['אהבה וזוגיות']
prev_chapter_id: 20126
next_chapter_id: 20128
original_url: "http://gogay.co.il/story.php?id=20127"
---

# חיובי - פרק לט'

היום קרה משהו שהרעיד את אמות הסיפים של עולמי הקט – מקס התקשר אלי. לאחרונה הוא שומר ממני מרחק בצורה קפדנית, וגם כשאנחנו מדברים זה תמיד בקיצור. תמיד הוא עסוק מידי, עייף מידי ובעצם הוא צריך להיות במקום אחר.השיחה האחרונה שלנו לפני כמה שבועות הייתה פשוט איומה ונוראה, כל כך נוראית עד שחסתי על קוראי ולא הכנסתי אותה לבלוג, אבל אולי כעת בשלה השעה.נפגשנו ממש במקרה ליד הדואר ואני שאלתי אותו בחביבות (אחרי שלחצתי את ידו ובירכתי אותו לשלום כמובן) מה נשמע, ולמה לא רואים אותו לאחרונה?הוא חייך את החיוך הקצת ציני וקצת עצוב שלו ואמר שלאחרונה הוא לא כל כך מתפקד כמו שצריך ולכן עדיף שלא ניפגש."אתה חולה?" שאלתי, מודאג, כי למרות הכל אני קשור אליו ואוהב אותו ורוצה בטובתו."אני בסדר, אבל הוא לא. התעייף המסכן, מותר לו בגילו." אמר מקס והמשיך לחייך כאילו הוא סתם צוחק (הוא זה הזין שלו כמובן). לא עניתי לו בחיוך, אני מכיר אותו, הוא תמיד מתלוצץ על הדברים הכי רציניים ומתנהג בשיא הרצינות כשמדובר בשטויות, ככה עובד חוש ההומור שלו. גם אותי זה הצחיק פעם, עכשיו כבר לא."אז מה? אם אין מצב לסקס כבר לא נאה לך להיפגש איתי?" התמרמרתי, ופתאום נורא כעסתי עליו. "חשבתי שאנחנו חברים מיכאל?" מיכאל זה השם העברי של מקס."תפסיק להיות כל כך כבד ילד." אמר מקס וכמעט ליטף לי את הראש, אבל אז הנייד שלו צלצל והוא עשה לי שלום עם היד והסתלק, ומאז לא דיברנו.כמה שחשבתי יותר על השיחה האווילית הזו כעסתי עליו יותר, ונשבעתי שבחיים אני לא מתקשר אליו שוב ושאני מוחק אותו מהצוואה שלי ומהזיכרון שלי ובכלל, והנה הוא מתקשר פתאום. "ראיתי אותך אתמול נוסע לספריה עם איזה ילד." הוא אמר."כן, זה האחיין שלי. אני מסיע אותו לפעמים לחוג מבוכים ודרקונים.""איזה הקלה, חששתי שפצחת בקריירה של פדופיל." התלוצץ מקס.אני יודע - בדיחה סרת טעם ואווילית. סימן שהוא היה נבוך ולא ידע איך לדבר איתי."מצחיק מאוד." אמרתי ביובש, "יש לך עוד משהו להגיד?""סליחה." אמר מקס, "אני באמת מתנצל, לפעמים אני אידיוט. מתי אפשר לדבר אתך?""מתי שתרצה, אתה יודע איפה אני גר.""אני רוצה לשוחח אתך, רק אני ואתה לבד.""אז בוא אחרי הצהרים, נוני חוזר רק אחרי המשחק כדורסל בטלוויזיה.""אני לא בטוח שזה רעיון כל כך טוב שנהיה רק אני ואתה לבד בבית." אמר מקס בהיסוס."מה הבעיה? הרי אתה אימפוטנט." ירדתי עליו."אל תדבר שטויות." התרגז מקס, "זה שלא בא לי עליך לא אומר שאני אימפוטנט."עכשיו גם אני התרגזתי. "אם לא בא לך עלי אז אין בעיות, אני לא אאנוס אותך. תקפוץ אלי הביתה ונדבר, מה הבעיה?""אני אחשוב על זה, נראה." אמר מקס וניסה להגיד עוד משהו, אבל התשובה הזו כל כך עצבנה אותי עד שפשוט סגרתי את הטלפון ודי. שילך לעזאזל.. מי צריך אותו? חשבתי לעצמי וכאב לי כי פעם חשבתי שאנחנו חברים, שאכפת לו ממני.אחרי שחזרתי שבור ומרוסק מתל אביב לא נתתי לאף אחד הזדמנות לגעת בי, ורק מקס הצליח, לאט ובסבלנות, לגרום לי להשתחרר והחזיר אותי לעצמי. אף פעם לא היינו ממש זוג, בהתחלה הוא היה נשוי, ואחר כך היה הקטע של ארי שהפריד ביני לבינו הרבה זמן, ובכל זאת תמיד ראיתי בו סוג של ידיד ולא הפסקתי להתגעגע אליו.נכון, יש אולי אנשים שיזדעזעו מהפרש הגילים ביני לבינו וישאלו מה בכלל אני רואה בגבר הדובי הזה שיהיה בן חמישים בחורף הבא? אין לי תשובה לשאלות האלו, וזה בכלל לא עסקו של אף אחד. ככה אני מרגיש וזהו. כשחזרתי מהעבודה הוא חיכה לי על המדרגות של הבית, נראה מתוח קצת. נכנסנו יחד וחיממתי לנו מרק בעוד הוא מדבר, ואחר כך אכלנו יחד ולפני שהוא הלך התחבקנו לפרידה. מצד אחד הוקל לי אחרי השיחה הזו ומצד שני נעצבתי מאוד.אם הוא היה רוצה להישאר וללכת איתי למיטה הייתי עושה את זה ברצון, ולא אכפת לי מה נוני היה חושב על זה. לצערי הוא לא רצה, ואני מניח שהוא צדק, אבל בכל זאת הצטערתי. הוא הגבר היחיד בעולם שאני מוכן לבגוד איתו בנוני, אם כי אני לא מרגיש שזה נחשב לבגידה משום מה, (אולי כי אותו הכרתי קודם), ולמרות שאף פעם לא דיברנו על זה אני בטוח שנוני מודע לכך. טוב, עכשיו אני צריך לספר על מה דיברנו.אז ככה – הוא אמר שלאחרונה הוא חולם עלי המון והפסיכולוג שלו (הייתי כל כך מופתע לשמוע שהוא הולך לטיפול פסיכולוגי עד שכמעט נפלתי מהכיסא) הציע לו לדבר איתי כדי לפתור את הרגשות המעורבים שיש לו בקשר אלי וככה לשבור את המחסום המנטלי שהוא הקים בנושא שלי.(רגשות מעורבים? מחסום מנטלי? בחיים לא שמעתי אותו משתמש בביטויים האלה. אולי הפסיכולוג הזה החליף לו את האישיות או הפנט אותו?) "לא ידעתי שיש לך בכלל איזה סוג של רגשות בקשר אלי, ובטח שלא מעורבים." הערתי."אל תהיה אידיוט." אמר מקס, "ותביא לי קרוטונים למרק." הבאתי קרוטונים והוא אמר שזה טעים ושבגללי הוא שובר את הדיאטה, ולמה הבאתי לו את הדבר המשמין הזה?"כי אני אוהב אותך שמן." אמרתי, "וכדאי שתחליף פסיכולוג, אתה מתחיל לדבר כמו אוחצ`ה פתטית.""כן, בגילי זה באמת פתטי." נאנח מקס, אבל כשאמרתי לו שלהיות אוחצ`ה זה פתטי בכל גיל הוא צחק, והפעם באמת ליטף לי את הלחי ואמר שרק עכשיו הוא מבין למה הוא החליט לקחת ממני את ארי ושהוא מתנצל על זה."זה בסדר, שכחתי מזה." שיקרתי, (יש דברים שלא שוכחים אף פעם), "אבל באמת, למה עשית את זה?""בעיקר קנאה. כל כך קנאתי וכעסתי כשראיתי כמה אתה אוהב אותו. התגרשתי בגללך והנה אתה חולה על הילד הטיפש הזה...""לא התגרשת בגללי, התגרשת כי אשתך תפסה אותך על חם, וכי נמאס לה לחיות עם הומו." נכנסתי לדבריו."היא תפסה אותי על חם כי הפסקתי להיות זהיר, והכל באשמתך ילד, סחררת לי את הראש, הוצאת לי את החשק להיות נשוי.""מי, אני?" נשארתי פעור פה, "אבל אתה אמרת... אבל... אני לא זוכר את זה ככה.""אתה זוכר מה שנוח לך לזכור." העיר מקס במרירות."אז מה? אתה כאילו... היית כאילו מאוהב בי אז?""לא כאילו, ולא אז." אמר מקס בזעם, "אבל זה לא ילך כי אתה ילד. אתה לא מבין כלום והכל צריך להסביר לך כמו לתינוק. וחוץ מזה אני בהחלט זקן מידי בשבילך. אתה יודע שיש לי בן שהוא כמעט בגילך." את החצי השני של המשפט דקלמנו יחד מרוב הפעמים שהוא אמר לי את זה. "מה נוני אמר לך כשדברתם?""מאין לך שדיברתי איתו?""אל תשאל שאלות טיפשיות, מה הוא אמר לך?""שאני קשיש, שהבדל של עשרים ושתיים שנה זה מוגזם, שהוא ישגיח עליך יותר טוב, שאני מתנהג לידך בצורה פתטית ויותר טוב שאני אמצא לי מישהו בגילי ואתן לך לחיות בשקט.""אני ארצח אותו." אמרתי בכעס, ובאותו רגע התכוונתי לזה."אתה לא תרצח אותו כי אתה אוהב אותו, וחוץ מזה הוא צדק. הוא לא אמר שום דבר שאני לא אמרתי לעצמי קודם." הוא קם ואמר שכבר מאוחר והוא קבע עם סטפן בחיפה ללכת לחנות ההיא של מידות גדולות לקנות לו חולצות (בשביל סטפן, מקס לא כזה שמן)."אז בשביל מה באת בכלל?" התרגזתי, "סתם כדי לעצבן אותי?""לא חמוד, רציתי להוריד דברים מהלב ורציתי שתפסיק לחשוב שאני כועס עליך, שתדע שאני שומר מרחק ממך כי אני אוהב אותך." אמר מקס ופנה לדלת."אל תלך," ביקשתי, "שסטפן יקנה לעצמו חולצות לבד, בוא, תישאר איתי, תשתה בירה ונראה יחד `ערב חדש` או משהו.""אני חייב ללכת. הוא לא מסתדר בלעדי, הוא מיד רב עם המוכרים או שהוא נעשה חבר שלהם וקונה משהו חסר כל טעם, ואחר כך הוא הולך לשתות ושוכח לחזור הביתה." אמר מקס, "הוא צריך אותי יורי.""גם אני צריך אותך." מחיתי, אבל זה היה מאוחר מידי, הוא קם ופנה ללכת, מאפשר לי לתת לו רק חיבוק חטוף לפני שהלך. למרות שזה היה חיבוק קצר מאוד אני די בטוח שאין לו שום בעיה עם ההוא שלו. בלילה נוני חזר אחרי המשחק של מכבי. הוא ראה אותו אצל מאור - הבן דוד שלו. נוני ומאור זה סיפור. מאור מבוגר ממנו בשנתיים והוא תמיד היה מעין אח בוגר של נוני שהאחים שלו היו כבר די מבוגרים כשהוא נולד והקשר שלו אליהם היה תמיד רופף מעט. מאור הוא זה שלימד אותו את עובדות החיים והדריך אותו איך לעשות מה. הוא מאוד מחשיב את דעתו, וחשוב לו שלמאור תהיה דעה טובה עליו.כואב לו שהוריו, אחיותיו והגיסים יודעים שהוא הומו, אבל הרעיון שגם מאור ידע מחריד אותו. אצל מאור הוא משחק את הגבר המאצ`ו שרק מת להשכיב כמה שיותר בנות. יש להם מעין מסורת של להיפגש כל יום חמישי, לראות משחק כדור סל, לשתות בירות, לדבר על בנות ולקלל את מכבי. אם הוא היה בבית הייתי רואה את המשחק איתו, אבל מאחר והוא היה אצל מאור, משחק את הסטרייט, לקחתי תרופה נגד אלרגיה שדי טשטשה אותי ופשוט נרדמתי.התעוררתי כשהוא חזר בחצות ופתאום הייתי נתון בחקירה מדרגה שלישית - האם מקס בא לכאן היום? למה? ומה היה? ומה פתאום? ועל מה דברנו?לא אוהב חקירות כאלו, ולא אוהב שמעירים אותי ככה באמצע הלילה. כמובן שהתפתחה מריבה טיפשית ומיותרת. "דברנו על דברים שקרו לפני שהכרתי אותך בכלל, מה זה משנה?" אמרתי לאט ובחוסר בטחון כי הראש שלי לא עובד טוב אחרי שאני לוקח הסטזין."אני רואה שאתה מתעקש להישאר מסתורי." התרגז נוני, "הזדיינתם?" שאל במין התגרות ילדותית כזו שמאחוריה אפשר היה להרגיש את הקנאה האינפנטילית שלו ואת חוסר הביטחון שלו בי, כל הדברים שמקשים עלי מאוד את החיים במחיצתו."לא עשינו שום דבר חוץ מלאכול מרק ולדבר." אמרתי בתוקף, אבל משום מה כמה שאתה יותר חף מפשע ככה אתה נשמע יותר אשם."נו, די נוני, מקס חי עם חבר ואני אתך, אין שום סיבה להתרגז סתם." ניסיתי לגעת בו."אני לא מבין למה הוא בא לדבר אתך פתאום." הדף אותי נוני מעליו."כי הוא עובר כל מיני דברים, הוא הולך לטיפול ומנסה להתגבר על דברים שקרו לו בעבר, לא יודע בדיוק למה.""הוא סיפר לך שדיברתי איתו פעם עליך?""לא, הוא לא סיפר כלום." שיקרתי ודווקא לשקר הוא האמין. חבל שכל העסק לא הסתיים בכך, אבל לצערי נוני לא נרגע והמשיך לחפור בנושא."לפני כמה חודשים נמאס לי כבר מאיך שהוא מסתובב סביבך כל הזמן ומתחרמן עליך אז תפסתי אותו לבד ואמרתי לו שהוא כבר זקן מידי להתנהגות כזו, שזה פתטי, שיניח לך לנפשך וימצא לו חברים בגילו." גילה לי נוני."זה היה מיותר לגמרי נוני. הוא מודע יפה מאוד להבדל בין הגילים שלנו, יותר מידי מודע לזה ולא היית צריך להתנפל עליו ככה, זה היה מכוער וגס רוח.""ולזיין מהצד את האקס הקשיש שלך כשאתה חי איתי זה לא מכוער?" התרגז נוני, "ואל תגיד לי שלא עשית איתו כלום. שקרן אחד."התפתחה מריבה לא נעימה שארכה יותר מידי זמן, ונאמרו מילים שלא היו צריכות להיאמר, גם מצידי וגם מצידו. אמרתי לו שלא יתערב לי בעניינים, ושיפסיק לבלוש אחרי כל הזמן, וביקשתי שייתן בי אמון כמו שאני נותן בו."אתה?" הוא צעק, "אתה חושב שהשכבתי כל בחורה שאני מדבר איתה ואחר כך רץ להתבכיין על זה בבלוג המסריח שלך ומספר הכל לחברים הווירטואליים המתפלצנים שלך. אתה מדבר על לתת אמון?" והוא זרק על הקיר ספל שעמד על השולחן ושבר אותו לרסיסים.זהו, נמאס לי כבר ממנו. אמרתי לו שהפעם אני לא מתכוון לנקות אחריו, שלחתי אותו לכל הרוחות, הסתגרתי בחדר השינה ולקחתי עוד כדור למרות שההשפעה של הקודם עוד לא עברה. שמעתי אותו מקלל ומזיז רהיטים, ושוב מקלל, ואחר כך נרדמתי.למחרת קמתי אחרי תשע בבוקר עם ראש כבד ופה יבש. הוא כבר לא היה בבית, אבל נדמה לי שהוא ישן על הספה. שברי הכוס נעלמו וגם תיק הנסיעות שהוא לוקח למעבדה כשהוא עושה תורנות לא נמצא במקומו הרגיל.החלטתי להמשיך את שגרת יום שישי כרגיל וכך עשיתי – בישלתי קצת וניקיתי ואפילו ניסיתי להשיג את טל במסנג`ר אבל היום הוא לא היה לצערי. או שהוא עסוק מאוד בלעבור דירה או שהוא כועס עלי מאוד.מנוני לא שמעתי שום דבר מאז אתמול בלילה וכעת אני יושב לבד, תוהה אם עדיין יש לי חבר או שאני שוב פנוי, ואם אני שמח, או עצוב, או סתם מסטול ממנת יתר של היסטמין. בגלל ההיסטמין נפלה עלי תנומה מתוקה כבר בעשר בלילה, אבל באחת שלושים ושמונה בדיוק, לפי השעון שליד מיטתי, צלצל הטלפון והקפיץ אותי.זה היה הוא. לא שיכור ולא מסטול, אבל מאוד עצוב, כמעט על סף בכי. הוא התנצל על השעה המאוחרת, דרש בשלומי בנימוס, ואחר כך הסביר לי שהוא מבקש שנעשה הפסקה, שאחרי המריבה האחרונה הוא מבין כמה הוא עייף וחסר מנוחה, ומבולבל. קשה לו מאוד והוא רוצה פסק זמן. "אין בעיות." עניתי, "מבחינתי זה בסדר גמור.""אני אהיה אצל ההורים." הוא הודיע לי למרות שלא שאלתי, "או במעבדה, אל תשכח שיש את הקורס הזה שאולי גם אני אצטרך לצאת אליו מיד אחרי פורים.""פורים זה רק בעוד שבועיים, כמה זמן ייקח הפסק זמן שלך?""פורים זה רק בעוד שבוע וקצת." הוא תיקן אותי, "ואני לא יודע, אני מצטער שאני עושה לך את זה יורי, אבל אני פשוט לא יודע."שנינו נאנחנו משני עברי הקו ושתקנו קצת, ואז הוא שאל אותי אם אני עדיין אוהב אותו. "בטח שכן, אל תהיה טמבל. אני אוהב אותך כמו תמיד." עניתי מיד, "ואתה?""אני מאוד מאוד אוהב אותך יורי, זה הדבר היחיד שאני יודע בביטחון, חוץ מזה הכל אצלי בפנים בבלגנים. אני פשוט צריך קצת זמן לעצמי כדי להבין מה קורה איתי, בסדר?""קח את הזמן שלך, אני לא בורח לשום מקום חמוד." האיפוק שלו נסדק קצת והוא מתחיל לילל, אבל בטוב טעם, שום דבר מוגזם."אני לא מצפה שתתייבש בזמן הזה יורי, אני רק מבקש שתהיה זהיר ואם אפשר, אל תביא אף אחד למיטה שלנו.""אל תדבר שטויות, אני יכול להתאפק שבועיים שלושה.""באמת?" הוא נשמע מפקפק מעט."בטח שכן, מרעיבו שבע, זוכר?"הוא מחייך מבעד לדמעות ואומר שוב שהוא אוהב אותי ושנדבר מידי פעם, ושמחר הוא יקפוץ בבוקר לקחת כמה בגדים וכאלו, אבל רק אחרי שאני כבר אצא מהבית."בסדר, איך שנוח לך חמוד, ואל תשתה יותר מידי, טוב?"הוא מבטיח שלא יגזים בשתייה, ושלא יעשן יותר מסיגריה שתיים ליום, ומבקש שאקפיד על משטר תרופות. מאחל לי שבוע טוב וסוגר.
