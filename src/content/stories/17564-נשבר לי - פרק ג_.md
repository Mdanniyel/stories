---
id: 17564
title: "נשבר לי - פרק ג'"
author: "צופה מהצד"
author_id: 1211
date: "2014-02-03"
category: "אהבת גברים"
tags: ['מיניות וזוגיות']
prev_chapter_id: 17563
next_chapter_id: 17565
original_url: "http://gogay.co.il/story.php?id=17564"
---

# נשבר לי - פרק ג'

התעוררתי למחרת עם גרון כואב ואף סתום. הרגשתי ממש חרא ונראיתי בהתאם. תולי לא ידע את נפשו מרוב דאגה, דחה את משמרת הבוקר שלו לאחר הצהרים, רץ להביא לי תרופות מקופ"ח והוסיף עליהם עוד סמי מרפא טבעיים מבית הטבע הסמוך - אמנם על חשבוני, אבל בכל זאת יפה מצידו - ולא נרגע עד שלא מדד את חומי, השקה אותי תה רותח עם דבש ולימון וגרב לי גרביים חמים.
"זה בסדר, זו סתם התקררות קלה תולי, אתה לא צריך להילחץ." ניסיתי למתן את הפעילות התזזיתית שלו סביבי – מאז שרגלי נשברה נעשיתי קצת עצבני וכמו סבתי ז"ל בשנים שלפני מותה בשיבה טובה לא סבלתי שדברים קורים מהר מידי.
"אני לא מבין איך חלית." המשיך תולי לדאוג, והניח את כפות ידיו הקטנות על כפותי - יש לי ידיים של דוב - בניסיון לחמם את אצבעותיי הקרות, "הרי אתה כל הזמן בבית, ממי נדבקת?" תהה.
לא הצלחתי להבין איך הגבר הצעיר שכפה את עצמו עלי הלילה בתקיפות כזו הפך לפתע לאימא פולנייה דאגנית, השינוי הזה מרט את עצבי. "לפעמים נעשים חולים בגלל לחץ נפשי ולא בגלל וירוסים." אמרתי בקרירות, "ואם תזכור מה עשית לי אתמול בלילה..."
תולי נרתע מעט, ואולי גם הסמיק קצת, אבל ידיו לא זזו מידי. "לא יכולתי להתאפק." אמר והשפיל מבט, ריסיו העבותים רוטטים בחינניות, מטילים צל ענוג על עורו. "זה כל כך טוב... אני לא מבין איך יכולת להתאפק כל הזמן." ואז נפקחו העיניים הכהות היפות וננעצו בעיני, "אולי אתה יכול להסביר לי איך התאפקת כשאני לא הסכמתי להזדיין אתך?" היתמם בקנטרנות, ועכשיו הגיע תורי להסמיק.
"זה בגלל תמיר? ככה נקמת בי תולי? לא מספיק ששברתי רגל אתה צריך גם להשפיל אותי?"
"ואיך אתה חושב שאני הרגשתי אחרי שקובי התקשר אלי וצעק שאתה בוגד ושהוא בחיים לא רוצה לדבר אתך?"
"למה הוא התקשר אליך?" נדהמתי.
"הוא לא התקשר אלי, הוא התקשר לנייד שלך, ובגלל שהיית בניתוח אני עניתי ו..."
"ענית לנייד שלי? כמה פעמים אני צריך להגיד לך שאסור לענות לנייד של אחרים." כעסתי.
"אבל אתה לא אחרים, אתה... אתה..." דמעות החלו לזרום על לחייו.
"מה אני?" שאלתי וניגבתי באצבעי את דמעותיו.
"אתה שלי! אני לא רוצה שתהיה עם אף אחד אחר."
"זה לא עובד ככה תולי, אתה לא יכול להתנהג ככה עם בני אדם."
"למה לא? מה אתה יכול לעשות לי?" טפח תולי קלות על הגבס שלי.
"אל תשכח שהרגל שלי תבריא יום אחד." הזכרתי לו ולחצתי בכוח על פרקי ידיו שכבר לא היו דקים וענוגים כל כך, אבל עדיין חלשים משלי.
עיניו נפערו לרווחה ואישוניו התרחבו. "ואז תזרוק אותי?" לחש באומללות וניסה לקום.
ברגע שהוא ניסה להשתחרר מידי הרפיתי ממנו (למרות הצורה המאיימת שלי אני לא מסוגל לכפות את עצמי על אף אחד, לא בנוי לזה) והוא נעמד והתרחק ממני, משפשף את ידיו, "מה תעשה אם אני אלך כבר עכשיו? מי יטפל בך אם תישאר לבד?" התגרה בי בחוצפה.
"לא יודע." הודיתי.
"אל תשכח שעכשיו אני החזק יותר, אתה תלוי בי עכשיו כמו שאני הייתי תלוי בך קודם."
"לא בדיוק." התווכחתי, "ואל תשכח שכשאני הייתי חזק יותר לא ניצלתי את זה לרעה, הייתי הוגן כלפיך נפתלי, ועכשיו אתה מחזיר לי רעה תחת טובה. גם אם אתה כבר לא דתי יותר זה עדיין לא בסדר, ההתנהגות הזו תרדוף אותך ויום אחד תצטרך לשלם עליה."
"הוגן? הוגן?" התרתח תולי, "בגדת בי עם התמיר השמן הזה? זה נקרא הוגן?"
"אתה לא הבן זוג שלי תולי, רק ילד שנתתי לו לישון אצלי, נכון שישנו יחד והכול, אבל אני אוהב לזיין ומה יכולתי לעשות אם אתה פוחד מזין בתחת העדין שלך? אל תשכח שיכולתי להכריח אותך, אבל אני לא כזה, לא בכבוד שלי לאנוס מישהו, במקום זה העדפתי ללכת לתמיר שרצה אותי."
"אז עכשיו אתה טוען שאנסתי אותך?" שפתיו של תולי רטטו מהלם כשקלט איך אני מפרש את הזיון ההוא, "תראה גולן, אולי נסחפתי קצת הלילה, לא ידעתי שזה כזה טוב ו... איך זה שפתאום נעשיתי אנס?"
"שאלה טובה." אמרתי ביובש וסובבתי אליו את גבי.
"אתה לא הוגן." הוא אמר, נשמע כאילו יפרוץ שוב בבכי, אבל הפעם הוא לא בכה, אלא נשם עמוק, התגבר ואמר בקול רגוע שהוא הולך עכשיו, ומיד אחר כך פשוט הסתלק לדרכו.
שכבתי שם כמה דקות, נאבק בבהלה שאיימה להשתלט עלי, סוקר את האפשרויות הדלות העומדות בפני - הייתי תקוע בחדר השינה עם גבס כבד וסבלתי כאבים כל פעם שניסיתי לקפץ על הרגל הבריאה. התפרים של הניתוח כאבו וגירדו, הגב כאב וחמור מכך, הרגל שלא נשברה נאנקה תחת הנטל הכבד שהוטל עליה. רק להגיע לשירותים הייתה משימה שהותירה אותי מותש ומתנשף זמן רב אחר כך.
אם לא די בכך לא היה לידי שום אוכל חוץ מכמה סוכריות דיאטטיות, וכדי להגיע למטבח היה עלי לרדת חצי קומה, משימה קשה מאוד ומפחידה שביצעתי בקושי, יושב על עכוזי ומחליק בזהירות מדרגה אחת אחרי השנייה, ואחר כך מתרומם בקושי על רגלי האחת ומדדה עם ההליכון עד למקרר. שיערתי שעד שיסתיים המזון בבית אצליח לשרוד איכשהו, אבל איך אגיע בעוד עשרה ימים למרפאה כדי להחליף את הגבס? ואיך אתקלח לבד? ומה אם אפול ו...
תפסיק להיות הומו פחדן כזה גולן, תיקח את עצמך בידיים, נזפתי בעצמי ונגררתי לאט לשירותים - איזה מזל שהתעקשתי להוסיף חדר שירותים לחדר השינה.
שתיתי קצת מים ובחנתי את עצמי בראי, נראיתי לא טוב, חיוור, מדובלל שיער ולא מגולח. השריטה המכוערת על סנטרי, שריטה שנגרמה בגלל שגירדתי את עצמי באלימות כשהתאוששתי מההרדמה האיומה טרם החלימה וגרמה לי להיראות כמו פושע נמלט. חשתי כמו אסיר, כלוא בתוך הגבס הארור הזה, בודד לגמרי וסקסי כמו חציל מקולף.
מספיק עם זה, תרגיע בן אדם, פקדתי על עצמי ושטפתי שוב פנים, מרחתי עליהן קרם לחות קריר שהרגיע מעט את עורי, וקיפצתי בכבדות חזרה למיטה, תוהה כמה זמן יחזיק מפרק רגלי הימנית מעמד בטרם יקרוס גם הוא.
שכבתי שם כמה שעות, בודד כמו כלב, לא מעז להתקשר לקובי ולתמיר, שואל את עצמי אם זה נורמאלי להרגיש שכף הרגל השבורה בוערת ומגרדת, תוהה כמה זמן אצליח לשרוד לבד, שואל את עצמי אם כדאי לי למחול על כבודי ולהתקשר לאחי הגדול או להורי, או אולי עדיף להזעיק אמבולנס? ובעיקר מצטער שפתחתי את הפה ולא השלמתי בשתיקה עם האקטיביות המפתיעה שגידל תולי בין לילה.
ואז חרקה דלת הכניסה, פסיעות קלות נשמעו במעלה המדרגות, ופתאום הופיע תולי בחדר והתיישב על המיטה, חיוור ואטום פנים.
"מה שלומך גולן?" שאל ונגע במצחי, "איך המרגש?"
"חזרת?" נגעתי כלא מאמין בפניו שהיו קרירות מהאוויר הצונן בחוץ, "חשבתי שעזבת אותי."
הוא משך בכתפיו, "רציתי לעזוב, הייתי בדרך החוצה, אבל..." הוא קם בלי להשלים את המשפט, אמר שהוא צריך ללכת לעבודה בעוד שעה וכדאי שקודם נאכל צהרים, ושאני אזכיר לו לעשות לי זריקה (בפקודת הרופא הוא הזריק לי כל יום זריקה לדילול הדם) לפני שהוא יוצא, וככה, בפשטות דילגנו על המריבה המכוערת הזו והמשכנו הלאה.
הוא חזר בלילה, האכיל אותי, לקח אותי להתקלח, ואחר כך, בעודי יושב על כסא הפלסטיק האדום שעליו התקלחתי התיישב מולי על האסלה וגילח אותי במיומנות מפתיעה, ניגב אותי ותמך בי בזהירות עד ששכבתי לבטח במיטה, ואז שאל אם אני רוצה עיסוי.
"עיסוי?" השתוממתי.
"לגב ולכתפיים. אני מרגיש שהשרירים שלך מתוחים נורא, בטח כואב לך."
"כן, קצת."
"קניתי קרם כזה לעיסוי, הנה, תראה." הוא דילג בקלילות מעוררת קינאה לתיק שלו ושלף בקבוק קרם. התיישב לצידי, עיסה את גבי וכתפי עיסוי מענג ביותר, ומשם ירד אל ירכי וחזר ועלה לישבני, ואחר כך נשכב לצידי, רוטט ומתלהב, ועשה את זה שוב.
הפעם זה כמעט לא כאב ובעצם... בעצם היה טוב. אחרי שגמרתי בכף ידו הקטנה והחמימה הוא רכן וליקק את הזין שלי והבטיח לי שברגע שאבריא אז גם הוא...
"אם אתה יכול גם אני יכול." אמר והתכרבל בין זרועותיי, "נהיה ורסטיליים, בזוגיות צריך שוויון, ככה הכי טוב."
"וואלה? ממי שמעת את זה?"
"מתמיר, הוא התקשר אלי היום לעבודה ושאל איך אתה מרגיש ומה שלומך, וביקש סליחה שהוא הלשין עליך. הוא אמר שהוא עשה את זה לא בכוונה, נפלט לו תוך כדי מריבה עם קובי. הוא וקובי הולכים להיפרד כי אחרי שהם חזרו מהחופשה הוא גילה שקובי בגד בו כל הזמן, בגלל זה לא היה להם סקס ו..."
"רגע, רגע, ממתי אתה ותמיר חברים כאלה טובים?"
תולי משך בכתפיו. "ככה יצא, הוא בחור די נחמד בעצם, קצת שמנצ'יק, אבל ממש חמוד, הוא חושב שאני צריך לספר לך את האמת."
"איזה אמת?" נחרדתי, "יש עוד משהו שאני לא יודע תולי?" אחזתי בסנטרו והבטתי בעיניו. "תספר לי." דרשתי.
"קודם תבטיח לי שלא תכעס."
"אני לא יודע אם אני יכול להבטיח דבר כזה."
הוא שתק, חושב על דברי, ובסוף התפשר על הבטחה שאני אשתדל לא לכעוס, ואחרי שהבטחתי להשתדל הוא גילה לי שבפגישה הראשונה שלנו הוא לא נתקל בי בטעות אלא עשה את זה בכוונה כדי שיהיה לו תירוץ לדבר איתי.
"אבל למה לא ניגשת אלי כמו שכולם עושים בגן."
"כי התביישתי נורא, כל כך רציתי ש... ש... למה אתה לא ניגשת אלי?"
"בכלל לא ראיתי אותך, וגם אם הייתי רואה... אל תיעלב, אבל אתה מאוד צעיר תולי, ובהתחלה גם נראית כמו ילד רזה כזה..."
"אבל עליתי במשקל מאז, אני מתאמן ואני אפילו הולך לחדר כושר, אני משתמש במנוי שלך, יורי מהחדר כושר אמר שזה בסדר, אגב הוא מוסר לך דרישת שלום ושתהיה בריא."
"תודה."
"אז אתה כועס?"
"לא חמוד, אני פשוט... לא יודע, אני עדיין בשוק מכל השינויים שקורים סביבי לאחרונה, מי ידע ששבר ברגל ישנה לי ככה את החיים?"
"גם אני שיניתי את החיים שלי." הזכיר לי תולי, "שינויים זה לא תמיד רע, לפעמים הם לטובה, הנה, הלילה נהנית, לא?"
"כן." היה עלי להודות, "נהניתי, אבל בכל זאת אין יום שבו אני לא מתעורר ומקווה שמישהו יחזיר לי את החיים הישנים שלי בחזרה."למחרת ישבתי מול המחשב גולש בין האתרים השונים בחוסר חשק, מציץ לפה ולשם ולא מצליח להתרכז שום דבר. תולי היה בעבודה ושוב הייתי לבד, משועמם ועצבני. הרגל כאבה לי למרות שהייתה מונחת על הדום שתולי הביא מהסלון והניח מתחת לשולחן המחשב, ואפילו ריפד בכרית כדי להקל עלי. היא כאבה בכל זאת, וגם הגב כאב וגם הרגל הבריאה, וידעתי שברגע שאוריד אותה היא תכאב עוד יותר... הגוף שלי שפעם היה מקור לגאווה ולהנאה גרם לי לאחרונה רק ייסורים.
מסקס עוד הצלחתי ליהנות, אבל לא היה לי תיאבון, התקשיתי להירדם, הייתי נרגן וקוטר, והצלחתי להעליב אפילו את תולי שכל כך התאמץ להקל עלי. מרוב עלבון וכעס על תלונותיי הבלתי פוסקות הוא נישאר לישון הלילה בסלון והתעקש לא לבלות איתי את הלילה למרות שהתנצלתי וביקשתי שיחזור.
האמת שהיה לי נוח יותר לישון לבד, אבל בכל זאת התגעגעתי לגופו החמים ולנוכחות המרגיעה שלו, נוכחות שהוא מנע ממני מרוב כעס על הביקורת שהעברתי על הבישול שלו.
בבוקר קמנו רגועים יותר, התפייסנו והוא הלך מרוצה לעבודה, משאיר אותי תקוע בחדר השינה, אסיר של הגבס והכאבים, חושש שעוד שבוע כזה יוריד אותי לגמרי מהפסים, ופתאום שמעתי את המפתח מקשקש במנעול ומישהו נכנס.
"תולי!" צעקתי, "זה אתה?"
"לא, זה אני." אמר קולו המוכר של קובי, שהופיע לפני, נבוך מעט, והניח את מפתחות הדירה שלי, שעד לאותו רגע שכחתי בכלל שנתתי לו אותם פעם, כשעוד היינו חברים, על השולחן.
"מה שלומך גולן?" שאל בהיסוס קל וחייך לעברי את חיוכו המוכר.
"נהדר, לא יכול להיות יותר טוב." אמרתי ביובש, "נהנה מכל רגע, מה, לא רואים?"
קובי התיישב על המיטה ופכר את ידיו בעצבנות. "תשמע גולן... תשמע..." הוא השתעל מעט מתוך עצבנות, ואחר כך ביקש שאסתובב לעברו.
הורדתי את רגלי הדואבת מההדום והסתובבתי אליו. "אז מה קורה יעקוב?"
"חרא." אמר קובי, "חרבנתי הכול."
"איך נודע לך שאני ותמיר..."
"הוא סיפר לי אחרי שחזרנו מהחופשה. אמרתי לו שאני רוצה שניפרד והוא התעצבן והתרגש נורא, התחלנו לריב ואז הוא שפך הכול."
"אתה בטח שונא אותי."
קובי הביט בי במבט אומלל, "כן." הודה, "אתה זבל גולן, חרמן ובוגד וגם חרא של חבר, אבל במקרה הזה זו הייתה בעיקר אשמתי."
"נכון." הסכמתי, "אתה לגמרי צודק, הייתי צריך להתאפק, אבל אז הוא היה מוצא מישהו אחר. עזוב, זה כבר סיפור ישן, אין טעם לדבר על זה עכשיו."
"כנראה שלא." הסכים גולן, הניח לרגע את כפו על ברכי - מחווה ביישנית, קצרה ומאופקת של חיבה - ואחר כך הסיר אותה, ובלי להוסיף ולדוש בעניין ידענו שנינו שזה סוף הברוגז ואנחנו שוב בסדר.
אחר כך הוא שאל מה קורה עם הרגל שלי ומתי אחזור שוב ללכת, והתנדב ביוזמתו לקחת אותי בעוד שבוע למרפאה להסרת הגבס ולצילום שיקבע אם הניתוח עלה יפה, ואם אאלץ להמשיך להיות מגובס.
הודיתי לו ואחר כך שאלתי שאלה שלא הייתי שואל פעם, לפני השבר. "תגיד קובי, למה בעצם הפסקת להזדיין עם תמיר?"
"זה מה שהוא אמר לך?" השתמט קובי ממבטי, "ואתה האמנת לו?"
"כן, והאמנתי לו גם כשהוא אמר שהוא אוהב אותך והוא לא רוצה שתיפרדו למרות שאתה לא רוצה יותר סקס איתו, אז למה הפסקת ללכת איתו למיטה?"
קובי משך בכתפיו, "אתה לא תבין."
"תנסה אותי."
לתדהמתי עיניו האדימו ונצצו מדמעות. "כי אני שונא להיות הומו." לחש, "אני... לא טוב לי ככה גולן, אני ממש שונא את זה, אני רוצה להתחתן עם אישה, להביא ילדים, להיות כמו כולם."
"איזה כולם?"
"כולם, כל המשפחה שלי, כל האנשים שגדלתי איתם, כולם, נו..."
"אבל קובי, כדי להתחתן ולהביא ילדים עם אישה אתה צריך..."
"אני יודע, בעזרת השם זה יהיה בסדר. תבוא לחתונה שלי?"
"רק אם שני החתנים ילבשו מכנסים."
"מה זה משנה? היא בחורה טובה, יש לה לב טוב, אמונה חזקה, ואני לא מרמה אותה חס וחלילה, היא יודעת עלי והיא אוהבת אותי למרות הכול, היא מנסה לעזור לי, להציל אותי."
"יפה מצידה, אבל..."
"אני יודע מה אתה רוצה להגיד, שלא צריך להציל אותי משום דבר, שאני בסדר כמו שאני, שברגע שאני אקבל את עצמי כהומו הכול יהיה בסדר, אבל אני לא יכול גולן, לא יכול ולא רוצה, אני מסרב, אני רוצה שיצילו אותי, שירפאו אותי מהדבר הזה."
"איזה דבר? מהאהבה שלך לגברים? אי אפשר, ככה אלוהים ברא אותך וזה אתה, וגם אם תתחתן ותקים משפחה ותצליח לשכוח את תמיר תמיד תרצה סקס עם גבר."
"לא נכון." אמר קובי בזעם, "אתה טועה, אפשר להתרפא, אם רוצים מספיק חזק אפשר, תראה שכן." וברח.
