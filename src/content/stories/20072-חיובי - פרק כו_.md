---
id: 20072
title: "חיובי - פרק כו'"
author: "אודיגו"
author_id: 1734
date: "2016-11-17"
category: "אהבת גברים"
tags: ['אהבה וזוגיות']
prev_chapter_id: 20057
next_chapter_id: 20073
original_url: "http://gogay.co.il/story.php?id=20072"
---

# חיובי - פרק כו'

היה לי יום ארוך ומעייף מול הטכניפור החדש שמרעיש כהוגן למרות המשתיק קול ששמו על המחט. הטכניפור הוא מה שייוולד למכונת תפירה אם היא תתחתן עם מחשב. יש מחט שדופקת על מתכת (היום זה היה תווית נירוסטה) לפי תוכנה גרפית ממוחשבת וככה חורטים מספרים וכתובות וכל מה שרוצים. יום שלם התעסקתי עם הדבר הרעשני הזה. יצאתי משם בארבע עם ראש מפוצץ וגיליתי שכבר כמעט חשוך ויורד גשם. אני שונא לנהוג בגשם אבל המשכתי לחייך, בצהרים דיברנו והוא הבטיח שיחזור מיד אחרי העבודה ונשמע אוהב ונחמד.אחרי שאתמול הייתי לבד התגעגעתי אליו מאוד ושמחתי שנהיה סוף סוף יחד, אבל להפתעתי הוא לא היה בבית ולא ענה לנייד. כרגיל התנפלתי על המחשב ולמרבה האכזבה לא היה כלום במייל שלי והמחשב נתקע לי כל הזמן. פתאום שום דבר לא עבד – הנורה במקלחת נשרפה, השעון החשמלי ליד המיטה התקלקל, המדרגות והכניסה היו מלאים בוץ שלא היה טעם לשטוף כי בין כה וכה ירד גשם ללא הרף, והמחשב המסכן שלי הראה את כל הסימנים לכך שווירוס ניבזי מנסה לשלוט בזיכרון שלו, ומה שהכי גרוע – נוני לא ענה לנייד ולא היה לי מושג היכן הוא.בטלוויזיה כולם דיברו על החתונה של אלטון ג`ון ועל מיסוד הזוגיות של זוגות חד מיניים ורק אני חי עם בן אדם שמרשה לעצמו לעשות מה שמתחשק לו ולשים עלי זין.ומה אם קרתה לו תאונה? עלה הרהור קודר במוחי, הרי אף אחד לא יטרח להתקשר אלי ולספר לי. רק הוריו יקבלו את הבשורה והם כמובן לא יספרו לי כלום.נכנסתי למסנג`ר ודיברתי עם טל - ידידי הוותיק. הוא סיפר לי שאתמול החבר שלו שוב סירב לו במיטה ולכן הוא הלך היום ומצא לו זיון. הוא לא פירט אבל סיפר שהוא ממתין בבית לחבר שלו עם חיוך מאוזן לאוזן, ובאותה נשימה הוסיף וסיפר עד כמה הוא אוהב את החבר שלו.ואז נוני נכנס ואני עזבתי את המסנג`ר והתנפלתי עליו בזעם. הוא הסביר שלא התקשר כי נגמרה לו הבטרייה, וטען שהוא התעכב עוד קצת במשרד כי פתאום צץ משהו, והתנצל כלאחר יד על האיחור בלי להתחשב בכך שהמתנתי לו עד בוש ודאגתי מאוד. זה כל כך הרגיז אותי ופגע בי. לא האמנתי לו, הרגשתי שהוא מתייחס אלי כמו לאידיוט. כשנוני נכנס למקלחת כתבתי לטל שאני לא יכול להיות יותר חבר שלו, ואני מנתק את הקשר שלנו. לא אכפת לי שהוא מחפש סיפוק מיני מחוץ לבית, זו זכותו, במיוחד אם החבר שלו מקפח אותו, אבל אני לא יכול לשאת את השקרים שהוא משקר לבן זוגו שאוהב אותו ודואג לו וכל הזמן קורא לו מלאך שלי.נוני יצא מהמקלחת ומצא אותי יושב על הספה ומעיין בתמונות הישנות שלי כילד בבית סבא וסבתא. האלבום הזה - חום וקטן ודהוי - הוא אחד הדברים הכי יקרים לליבי בעולם כולו. כשנוני נכנס לסלון נחפזתי לדחוף אותו מתחת לכריות הספה כדי שהוא לא יראה אותו.הוא נעצר והביט בי במבט חשדני, "מה אתה מסתיר?" שאל בסקרנות."זה לא עסקך, זה שלי.""אני רוצה לדעת." הוא זינק עלי ובזריזות של חתול הצליח לשלוף את האלבום ממקום מחבואו."תעזוב את זה!" צעקתי וניסיתי לחטוף ממנו את האלבום, אבל הוא זריז ומהיר ממני, לא הספקתי לעצור אותו. התיישבתי חזרה על הספה, שמתי את הראש בין הידיים וסירבתי להביט בו. מזמן לא הרגשתי כל כך אומלל ומדוכא"יורי, תרגיע. זה רק האלבום הישן שלך, כבר ראיתי אותו פעם, היית ילד נורא חמוד." הוא הניח את האלבום וניסה לחבק אותי. "אני יודע שאתה מתגעגע לסבא וסבתא שלך שמתו, אל תהיה עצוב חמוד.""תעזוב אותי, בוגד אחד." הדפתי אותו מעלי והלכתי לחדר השינה.הוא הלך בעקבותיי ונשבע לי שאני טועה, וזה פשוט לא נכון. הוא אוהב אותי מאוד."אני יודע שאתה אוהב אותי נוני, גם אני אוהב אותך, אבל זה פשוט לא מספיק, וזה לא הזיונים מהצד, לא אכפת לי מהם. מה שמפריע לי זה השקרים וההתחמקויות וכל הגועל נפש הזה שמסביב. אני שונא את זה. אני לא יכול לחיות ככה יותר.""אבל זה לא נכון!" צרח נוני והפיל את עצמו עלי, "לא עשיתי כלום. סתם נדמה לך, די כבר עם זה יורי, מספיק."הוא נשכב עלי, נישק אותי, מעך אותי, מתעלם מהתנגדותי. "תעזוב אותי כבר." דחפתי אותו."לא רוצה." הוא נצמד אלי חזק יותר. "אני חייב אותך." אמר בתוקף והתחיל למשוך מעלי את החולצה. המריבה הזו חרמנה אותו, הרגשתי את זה. כרגיל אצלו כשהוא רוצה משהו הוא לא רואה אף אחד ממטר, רוצה ולוקח."אני לא רוצה." מחיתי, "תפסיק.""אבל עומד לך." התרגז נוני, ובאמת עמד לי נורא כי החשק שלו תמיד מדליק גם אותי. "עומד לך כמו טיל, רואים שאתה רוצה גם.""אבל אני לא רוצה לרצות." התעקשתי."אתה כזה אשכנזי דפוק." התעצבן נוני, "בסדר, לא רוצה, בלי טובות." והלך למקלחת.לפי הנוהג אצלנו אני אמור להמתין כמה דקות, ואז לבוא אחריו למצוא אותו ערום ובוכה, לנחם אותו ולסיים בסקס אדיר בעמידה ואחר כך להתקלח יחד, ואם בא לנו להמשיך לעוד סיבוב במיטה. הפעם ניסיתי לשבור את המסורת ונשארתי יושב על הספה, אומלל אבל עדיין עקשן. אחרי כמה דקות הוא פתח את הדלת והציץ לראות מה אני עושה. "אתה לא בא?" שאל.משכתי כתפיים כמו ילד סרבן והמשכתי לשבת בשתיקה. "בבקשה, יורי, אני אסבן לך את הגב." התחנף נוני. נשברתי והלכתי אליו. הוא סיבן לי את הגב והיה מתוק ומתחשב, אבל לא ניסה לעשות שום דבר חוץ מזה. אחר כך הלכנו למיטה לראות חדשות, וגם שם המשכנו לא לעשות שום דבר חוץ מקצת ליטופים תמימים.טוב, כמה אפשר? בסוף הייתי חייב ונגעתי לו בזין שהיה זקוף ויפה ומפתה כמו תמיד, וניסיתי למשוך אותו אלי, אבל הפעם הוא היה זה שהתנגד."אבל עומד לך?" התפלאתי וליתר ביטחון בדקתי שוב. לא טעיתי - הוא היה זקוף ומוכן לפעולה, אבל בעליו התכחש אליו בעוז. "אהה. זה שטויות, תתעלם ממנו, הוא סתם דביל." אמר בשלוות נפש מפליאה. מה אני אגיד לכם? קל יותר להתעלם מפיל לבן באמצע הבית מאשר מהזין שלו כשהוא עומד."אמרת שתמיד אני זה שקובע ומחליט, ושנמאס לך מזה, אז בבקשה, אני לא קובע ולא מחליט יותר. הכל עליך, אתה רוצה אותי אז תצטרך לשכנע אותי.""יש לי רעיון יותר טוב, אני אאנוס אותך." אמרתי והתנפלתי עליו. בסוף האונס החדר נראה כאילו עברה עליו סופת צקלון - הכריות עפו מהמיטה והתפזרו לכל הכיוונים, השמיכה הייתה בחדר הארונות (אין לי מושג איך זה קרה), ומכנסי הפיז`מה שלי נחו מתחת למיטה. אחרי שאספנו הכל וסידרנו פחות או יותר את החדר נוני נשכב עלי ואמר לי שהוא אוהב רק אותי למרות שאני דביל ואשכנזי דפוק, ונרדם, מחייך. ברגע שאסיים לכתוב ולפרסם אני עומד להצטרף אליו ולישון צמוד אליו עד הבוקר.*******היום היה פשוט איום והוא עדיין לא הסתיים. אני עייף ולכן אכתוב הכל בקיצור רב ככל האפשר. בדרך חזרה מהעבודה עצרתי במסעדה שגולן עובד בה. היא די קרובה לבית המלאכה וגולן שהתחיל לעבוד שם לא מזמן נדנד לי ללא הרף לבוא לאכול אצלו במסעדה - הוא הטבח שם.עד היום התחמקתי כי ידעתי שהוא לא יניח לי לשלם והיה לי לא נעים מכל הקטע הזה, וחוץ מזה אני ממש לא רגיל לאכול במסעדות. פלאפל או שוורמה באיזה קיוסק זה שיא הפינוק אצלי, אבל היום הרגשתי שמגיע לי פינוק מיוחד. עמדתי להמשיך אחרי העבודה בבית המלאכה לעוד יום עבודה אצל איזה חבר של חבר שהיה צריך מישהו שיעזור לו באריזת איזה מוצר וחשבתי שמגיע לי קצת להתפנק.המסעדה די חדשה, ובשביל מסעדת פועלים פשוטה היא ממש נחמד. בעיקר מצאו חן בעיני הצלחות - ריבועי זכוכית עבה ומחוספסת - פעם ראשונה שאכלתי בצלחת מרובעת. מעניין אם שוטפים אותן ביד או במדיח?גולן ששוב צבע פסים בהירים בשערו היה מאושר לראות אותי. קיבל אותי בחום רב ועמס על צלחתי מכל טוב. האוכל היה אוכל ביתי, פשוט וטעים ובאמת נהניתי.תוך כדי אכילה הבטתי מסביב וגיליתי להפתעתי שרוב מהגברים שהיו במקום ענדו עגילים ונראו מטופחים מהרגיל בסביבה הזו - אזור תעשייה אפור ומשעמם.אני לא אסחף ואספר שהמסעדה המתה צעירים יפי תואר ומהממים כי זה לא היה נכון. הם היו סתם בני אדם רגילים למדי, חלקם מבוגרים, חלקם צעירים, אבל כמעט לכולם היו עגילים לפחות באוזן אחת, והם הסתכלו עלי ואני עליהם ו... מצטער, זהו. חוץ מזה לא קרה יותר שום דבר מסעיר. כולם אכלו ודיברו והסתכלו זה על זה, ואחד חיבק את החבר שעמד לצידו וליטף לו את הגב, אבל הכל היה מאופק מאוד.אחרי הכל זה הקריות פה, לא תל אביב, ואז צץ שם פתאום מישהו שנעץ בי מבט מאוד מאוד חודר והאוכל נתקע לי בגרון. פתאום נבהלתי נורא ורציתי ללכת משם מהר ככל האפשר. לא הכרתי את האיש הזה, לא חושב שראיתי אותו אי פעם.הוא הסתכל עלי במבט שלא אהבתי, מבט בוחן ומהורהר כאילו הוא מנסה להדביק שם לפנים שלי, וזה הדאיג אותי מאוד. וכאן המקום לספר שאחד הפחדים הכי גדולים שלי הוא שמישהו שמכיר אותי מתקופת תל אביב יטפח לפתע על שכמי ויצעק בקול גדול את השם שבו הייתי מוכר אז. אני פוחד מזה כל כך עד שאני מקפיד לא להגיע לתל אביב. כבר הציעו לי לא פעם לנסוע לעיר ללא הפסקה לביקור, או לבילוי, ותמיד מצאתי תירוץ לסרב, עד שבפסח שעבר החלטתי לנצל את החופש וניסיתי לנסוע ברכבת לתל אביב.אני קצת נבוך לגלות לכם שלא הגעתי. ירדתי בנתניה בתואנה שאני חש בחילה ואני חושש שעוד רגע אקיא. לא שיקרתי, באמת חשתי בחילה איומה, רעדתי כולי, היה לי קשה לנשום והרגשתי נורא. הרגשתי השתפרה פלאים כששמתי את פעמי צפונה וכשירדתי בחיפה הייתי סמל הבריאות הטובה. מאז לא ניסיתי להגיע יותר לתל אביב. טוב, אחרי שהסתלקתי מהמסעדה נסעתי הביתה, ודבר ראשון התנפלתי על המחשב לראות מה טל ענה לי. הרגשתי רע עם המכתב הגועלי שכתבתי לו ופחדתי שהוא נעלב, אבל הוא הבין, לא כעס וביקש שלא נפסיק להתכתב.מיד עניתי לו שאני מסכים ומצטער שהעצבתי אותו והתנצלתי שאין לי זמן למכתב ארוך. אחר כך החלפתי בגדים ונסעתי לעבוד אצל החבר של החבר ההוא. עבדתי קשה - להדביק תוויות, לסגור מכסים מפלסטיק מרגיז שעושה המון בעיות, להרים ארגזים כבדים שצריך לסדר על מדפים - הרגשתי כמו בבית.בדרך התקשר אלי גולן ושאל למה ברחתי ככה, וסיפר לי שהיה אחד שעשה לו חקירה שלמה עלי. מי אני, ואיפה אני גר, ואם יש לי חבר, ואיפה גרה המשפחה שלי."חוץ ממידת הנעלים שלך הוא רצה לדעת עליך הכל." סיפר לי גולן, "נדלק עליך." הצטחק."אני מקווה שאמרת לו שיש לי חבר ואני לא מעוניין.""כן, בטח מאמי, אל תדאג." הרגיע אותי גולן שהיה משועשע מאוד מהסיפור. הוא חשב שאני פשוט ביישן ולא טרחתי לתקן אותו.הגעתי הביתה הרוס מעייפות וגיליתי את נוני יושב ומעשן במטבח. "סליחה יורי, אני באמת מצטער." הוא התנצל ומיהר לכבות את הסיגריה, "אבל נורא קר בחוץ והייתי חייב סיגריה.""למה? מה שוב קרה?" שאלתי בעצבנות. הייתי נורא עייף, מתי להתקלח וכעסתי על עצמי ששכחתי להדליק את הבוילר."יורי." הוא קם ושם ידיים על הכתפיים שלי, "אני נורא מצטער אבל... אולי הייתי צריך לשאול אותך קודם, אבל הוא נורא סבל והרופא אמר..."בסתר לבבי כבר ידעתי מה הוא עומד לספר לי. מיצי לא הרגיש טוב לאחרונה, אכל מעט, ישן המון, ומאתמול היה חלש ואפאטי בצורה מעוררת רחמים. הבוקר נוני הבטיח שאם הוא יספיק הוא ייקח אותו היום לווטרינר, עד לרגע שהוא סיפר לי שכחתי מזה בכלל.לא הופתעתי לגלות שמיצי חלה באיידס חתולים ושהתרופה היחידה שהרופא היה יכול להציע לו הייתה זריקת הרדמה לנצח. "הוא כבר מת?" שאלתי.נוני עשה כן עם הראש וניסה לגעת בי, אבל התחמקתי ממנו. "כמה זה עלה?" שאלתי."מה זה חשוב?" הוא התפרץ בזעם, "מיצי מת. מה זה משנה כמה זה עלה?""כמה?" התעקשתי."שש מאות ₪ בשביל הבדיקת דם וזריקת ההרדמה, והוא גם הבטיח לטפל בגופה. רציתי לחכות עד שתגיע ותיפרד ממנו לפני שירדימו אותו, אבל הרופא אמר שהחתול סובל כי יש לו דלקת ראות ובסוף החלטתי לגמור הכל מיד. אתה כועס?""לא. טוב עשית. חבל לתת לו סתם לסבול. יובל יודע?""כן. סיפרתי לו ועכשיו הוא כועס עלי שלא התעקשתי שניתן למיצי תרופות.""למה לא אמרת לו שאין תרופות ושככה הכי טוב?""אמרתי לו. מה אתה חושב? בטח שאמרתי לו." התעצבן נוני, "אבל אתה יודע איך הוא, שמע איידס וחשב שזה כמו אצל בני אדם. הוא לא יודע שאין תרופות לחתולים.""טוב, אני רק מקווה שכשאני אחלה מישהו יסכים להרדים אותי ולטפל בגופה." הערתי.נוני חטף חום והתחיל לצעוק עלי שאיך אני מדבר ושאשתוק כבר."תשתוק אתה בעצמך נוני. היו למיצי חיים טובים, טיפלנו בו יפה, לא היו לו שום דאגות בחיים, וברגע שהוא חלה לא נתנו לו לסבול יותר מידי. הלוואי עלי. עכשיו תעזוב אותי, אני עייף ורוצה לראות משחק כדור סל."הדלקתי את הבוילר והלכתי לראות כדור סל. אני מקווה שעד סוף המשחק יהיו לי מים חמים.כשיובל היה ממש קטן הוא נכנס אלי פעם וביקש משהו לאכול. הצעתי לו כל מיני דברים ושום דבר לא נראה לו. "מה? אין לך אוכל של ילדים? הוא שאל, מאוכזב."מה זה אוכל של ילדים?" הופתעתי. אולי המציאו משהו חדש מאז שהייתי אני ילד? חשבתי לעצמי.מסתבר שהוא התכוון לאוכל כמו במבה וממרח שוקולד, נקניקיות וצ`יפס בשקית. זה נחשב בעיניו לאוכל של ילדים, אוכל שנשטף היטב בעזרת קולה או ספרייט.בזמן האחרון, בעיקר מאז שהוא בנבחרת השחייה, הוא עבר, לפי המלצת המאמן שלו, לאכול אוכל בריא – בשר וביצים, ירקות, לחם מלא, הרבה חלב וגבינות ורק מים מינראלים, לא חליל משקאות ממותקים.אחרי שהבוקר הוא בקושי אמר לי בוקר טוב וסירב בתוקף שאסיע אותו לבית הספר הלכתי לסופר וקניתי, בנוסף לקניות הרגילות של שישבת, גם אוכל של ילדים, שיהיה בבית. אחר כך הלכתי לקבוצת התמיכה, מתפלא קצת איפה הגשם המובטח. אני לא מתלונן, אבל ציפיתי לרעמים וברקים וקיבלתי שמש נעימה, ופיסות תכלת שהציצו מבעד לעננים לא כל כך מאיימים.סיפרתי על החתול ונדהמתי מעוצמת התגובה. יפה מצדכם שאתם משתתפים בצערי, אבל אפשר לעשות את זה בלי ידיים, לא? כולם חיבקו אותי כאילו כל המשפחה שלי מתה ולרוזי היו דמעות בעיניים.גולן סיפר שוב על הזר המסתורי שחקר אודותיי במסעדה, ונהנה לראות אותי מאדים במבוכה, וכשניסיתי להסב את השיחה למשחק העלוב של הפולנים אתמול חטפתי על הראש שבמקום לשבת אבל ראיתי משחק כדורסל.גם נוני חשב אתמול שאני מראה חוסר רגישות מופגן, וכששאלתי אותו אם לדעתו עלי לקרוע קריעה ולפזר אפר ושק על ראשי בגלל חתול? הוא מלמל משהו על אשכנזי קר כמו דג, ומדחיקן סידרתי, ונרדם עם הגב אלי.אני עצוב שמיצי מת, בטח שאני עצוב, אבל הוא היה רק חתול והוא כבר מת. מה הטעם לילל בגלל חתול מת, ועוד לנסות לסחוט תשומי בגלל דבר כזה? זה לא הסגנון שלי. הוא היה חתול עצמאי שלא נהג להתמרח ולהעניק אהבת חינם. הוא חי את חייו הנפרדים לצידי, לא ממש איתי, כי ככה זה חתולים. אין לי טענות אליו, ועם על עצמי אני לא בוכה אני בטח לא מוכן לבכות בגלל חתול.ניסיתי להסביר את זה ליובל כשהוא הגיע באיחור ענקי לטקס הפיצה השבועי שלנו, והתמרמר שלא המתנתי לו. ולמי שלא יודע - אנחנו משפצרים כל יום שישי בצהרים שתי פיצות משפחתיות קפואות בעזרת טונה, עגבניות, זיתים ובצל. הניסיון שלי לשחד אותו בפיתה עם ממרח שוקולד שחר וקולה לא עלה יפה. הוא אכל ושתה, אבל המשיך להיות זעוף, ולטעון בלהט שאפשר היה לתת גם לחתול תרופות בדיוק כמו שאני מקבל.הסברתי בעדינות רבה ככל האפשר שלא המציאו קוקטייל לחתולים, ושמרתי לעצמי את העובדה המצערת שגם אם היה קוקטייל כזה לא הייתי יכול לעמוד במחירו הגבוה. להיות בעליו של חתול חולה זה תענוג יקר. הווטרינרים לוקחים מחירים גבוהים להחריד על תרופות וטיפול, וסביר להניח שלא הייתי עומד במחיר של קוקטייל כזה גם אם היה קיים.למזלי אני מבוטח בקופת חולים. אני חושש שאם הייתי צריך לממן את העלות האמיתית של התרופות שלי הייתי גווע מרעב. רק כשהסעתי אותו לאימון הוא הצליח להיפתח מספיק ולשאול מה יהיה אם גם אני אהיה חולה כמו מיצי?"יאשפזו אותי וישנו לי את התרופות, ואז או שאני אחזור להיות בסדר או שאמות.""אני לא רוצה שתמות." אמר יובל, מביט בברכיו ולא בי."כל אחד מת בשלב כלשהו של חייו." התנצלתי. "הבטחתי לך שאני אשתדל לא למות עד שתתחתן, יותר מזה אני לא יכול לעשות." ניסיתי להתבדח קצת."אתה חושב שאני תינוק?" התפרץ יובל בזעם, "אתה חושב שאני לא מבין כלום?"בזמן האחרון יש לו כל הזמן התפרצויות זעם. אני זוכר את עצמי בגילו, מתנהג באותה צורה – מתפרץ, כועס ומרביץ. אני חושב שמתחת לכל הזעם הזה יש בעיקר פחד. אני פחדתי כי כשהייתי בגילו כבר ידעתי שאני לא אוכל ללכת בנתיב הסלול שהאחים שלי התוו לפני. הספקתי כבר לקרוא את הספר `מעתה ועד עולם` שהבהיר לי בדיוק באיזה צד אני נמצא, ידעתי שקל לא יהיה לי, ופחדתי. הסוויתי את הפחד בזעם, קללות, צעקות ויצירת דימוי של פרחח חסר פחד, אבל ידעתי שבפנים אני אחר לגמרי.גם יובל פוחד, זה מפחיד להתבגר, ולילד שבא מרקע בעייתי כמו שלו, בלי אבא ועם אימא כמו לינה... הוא פוחד וזה טבעי."אם אני אצטרך להיות בבית חולים נוני ישמור עליך." אמרתי ושמתי יד על עורפו.הוא העיף אותה בקוצר רוח. קשה להאמין שרק לפני כמה שנים הילד הזה אהב להתרפק עלי."נוני לא יודע לעשות פיצות כמוך." אמר בזעף והוא כל הזמן אצל ההורים שלו." ויצא מהמכונית, מסרב בתוקף לקחת מעיל ומטריה.צעקתי אחריו שיצלצל לי אם הוא ירד גשם כשתיגמר הפעולה, אבל הוא העמיד פנים שלא שמע והסתלק אל החברים שלו. אני מרגיש שאכזבתי אותו באיזה אופן ואני לא יודע איך, ומה לעשות כדי לתקן את זה.
