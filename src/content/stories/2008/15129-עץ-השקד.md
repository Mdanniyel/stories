---
id: 15129
title: "עץ השקד"
author: "Greeneyes"
author_id: 1501
date: "2008-10-26"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15129"
---

# עץ השקד

גונח כמו חית לילה ערירית

מבעד לתפרחת עץ השקד

חופר את גוף הגבר המתפתל מתחתי

האפלה מחברת בינינו (או שזו סתם תשוקה)





בתם הגניחות אני נוהג

לאסף את טפות הזיעה מגופים זרים

ולמולל אותן בעמק עלוות השקד

הגברים מביטים בי תוהים

רחוקים, כלים סגורים  סדוקים





יש יממות שהשקד נצב ערום

וענפיו החודרניים דוקרים את גופי

אני אוסף את טפות הזיעה מגופים זרים

ומתיז על אצבעותיי מטהר אויר בניחוח שקדים

הגברים מביטים בי כמהים 

(עדין רחוקים, עדין סגורים, עדין סדוקים)





האם את חושבת שהאפלה מחברת גם בינינו?

באפן קבוע על יד מטתך

מונח לו בקבוקון בשמים בריח עץ השקד.

מעולם לא פתחת אותו, מחירו הזול

בתוית אדמה עדין סוכך את הפתח האטום





ביום שתפתחי את בקבוק בשם עץ השקד

אביט בך מתבשמת לאטך.

אור השמש הבוהק יאריך את צל אצבעותיי

שיחליקו על כברת גופך המזדקן

עלה כמוש

ינשר מהעץ





גופך הרך זועק למגע ידי

עורך מדיף מריחות עץ השקד

אלם הוא נצב מול גופי המתפורר  ידי 

חלקיות, פרומות

כבר

שבוע שאני אסף כל פרור גוף שהותרתי בסביבתך

גופי מתפזר עם הרוח

נתז ברכות מאיינת

נצבר לרגלי התפרחת

של עץ השקד הבודד
