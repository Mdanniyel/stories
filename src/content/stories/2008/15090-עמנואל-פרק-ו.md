---
id: 15090
title: "עמנואל - פרק ו'"
author: "שפאס"
author_id: 1526
date: "2008-10-05"
category: "אירוטיקה גברית"
tags: ['סיפורי אירוטיקה', 'אירוטיקה גברית']
prev_chapter_id: 15080
next_chapter_id: None
original_url: "http://gogay.co.il/story.php?id=15090"
---

# עמנואל - פרק ו'

עמנואל ואני נרדמנו עם התנועה המונוטונית של הרכבת. קולו של הכרטיסן העיר אותנו, כשביקש לבדוק את הכרטיסים. הכרטיסן גם הציע לנו לעבור לחדר פרטי בחינם, ואמר שהזוג שהזמין אותו איחר את הרכבת. עמנואל מאוד שמח, הודה לכרטיסן ובירך אותו בהולנדית. אני פחות התלהבתי מהרעיון, כי חשתי שעמנואל במצב מאוד רגיש כרגע ושלא כדאי שנהיה יותר מידי יחד, רק שנינו. למרות זאת  שמחתי עם עמנואל ועברנו לחדר הפרטי שהיה מפואר ונוח יותר. הייתה בו מיטה זוגית מתקפלת, קצת יותר מקום להתהלך ובעיקר פרטיות. עמנואל היה עייף מאוד. נראה היה, שהבשורה האחרונה מאוד השפיעה עליו. הוא השתרע ליד החלון הגדול, כשנופיה האחרונים של הולנד חולפים על פניו במהירות. הוא נרדם כשהשמש מלטפת את פניו השמימיים. אני בינתיים פתחתי את המיטה הזוגית ונשכבתי עליה, מנסה לתפוס תנומה. המחשבות שהתרוצצו בראשי ולא הניחו לי. לא באמת הכרתי את עמנואל, אבל מאוד רציתי להכיר אותו. הדחקתי את העובדה שהיה מאוד צעיר, וניסיתי לדמיין אותנו חיים ביחד. הרגשתי שאפילו שאנחנו רק שבוע ביחד, אני מכיר כל סנטימטר בגופו וממש מחובר לנימי נפשו. תיארתי לעצמי שהסיכוי שאכיר כזה בחור צעיר, יפה ומקסים בישראל, שואף לאפס. התחלתי לתכנן איך אגרום  לעמנואל לרצות לבוא איתי לתל אביב. ברור היה לי שהשפה תהווה מכשול רציני ושגם מראהו האירופאי והשונות הבולטת שלו, לא יקלו עליו בישראל. חשבתי שזה יהיה מעשה מאוד אמיץ מצד עמנואל, אם יסכים לבוא איתי לתל אביב ולא הייתי בטוח שהוא מספיק בוגר על  מנת להחליט על צעד כזה. הבנתי ממנו שאין לו משפחה ושהוא בעצם די תלוש ומחפש באיזשהוא מקום מישהו שיגונן עליו. כל הסיפור הזה שסיפרתי לעצמי נשמע די טוב לכאורה, אבל היה חשוב לי לשמוע איך יגיב עמנואל לרעיון כזה. כל המחשבות הללו הרדימו אותי, וטלטולי הרכבת הנעימו את שנתי. התעוררתי אחרי כשעה מצעקות  היסטריות שנשמעו מכיוון חדר השירותים, לא רחוק מהחדר שלנו. הסתבר שלעמנואל היו תוכניות אחרות. כשישנתי הוא נכנס לחדר השירותים, וחתך את ורידי ידיו עם אולר שהיה ברשותו. רצתי כמו מטורף לכיוון השירותים, ומצאתי שם את אותו שוכב על  הרצפה, מדמם מפרקי ידיו. הוא עוד היה בהכרה ואמר לי בלחש: "אני לעולם לא אתן לך לעזוב אותי, אורי," ואז איבד את הכרתו. הכרטיסן מיהר להגיע עם תיק העזרה הראשונה. פתחתי במהירות את התיק וחבשתי בזריזות ובמיומנות את ידיו של עמנואל, ועצרתי לו את הדימום. ניסיתי לחשוב בהגיון והערכתי שספק אם כדאי לחכות עד שנגיע לברלין, שהיתה רחוקה עוד שעה וחצי נסיעה, ואולי כדאי לעצור את הרכבת ליד מרכז רפואי קרוב? התייעצתי עם רופא גרמני שהיה ברכבת. הוא בדק את עמנואל ואמר שאפשר בהחלט להגיע  לברלין. החתכים אינם עמוקים מידי, עמנואל לא איבד יותר מידי דם והיה לו הרבה מזל. נשאתי את עמנואל על זרועותיי לחדר הפרטי שלנו, בדיוק כשהתחיל להתעורר ולמלמל: "אורי,אורי." הנחתי אותו על המיטה הזוגית וציננתי את מצחו עם מטלית רטובה. 

עמנואל הצליח מאוד להבהיל אותי עם האקט הדרמטי שביצע. כנראה שלא הבנתי כמה הוא מוכן להפסיד בשבילי, והתקשיתי לחדור לדפוס מחשבתו הנערי. נישקתי את מצחו, וליטפתי את  שערו בתנועות רכות ואיטיות. "תנסה להירדם,יפיוף," אמרתי לו. 

"אתה לא כועס עלי, אורי?" שאל.

"הצלחת מאוד להפחיד אותי, חמוד," אמרתי לו. "אתה תמיד יכול לדבר ולהתייעץ איתי על כל דבר שעובר לך בראש."

"אני הייתי מיואש. הייתי בטוח שאני מאבד אותך," ענה לי. 

"היה יותר טוב אם היית מדבר איתי על זה, יפיוף," אמרתי. "לא פותרים דברים כשחותכים את הורידים." 

"אני נורא מצטער אם הבהלתי אותך, אורי. אני פשוט כל כך אוהב אותך ולא יכולתי לסבול את המחשבה שלא אראה אותך יותר." עמנואל היה מאוד חלש ונרדם תחת ידיי המלטפות. המחשבות החלו מתרוצצות בראשי שוב. עמנואל הצליח להבהיל אותי במעשה שלו, שמצד אחד הצביע על כך שאולי איננו מאוזן מבחינה נפשית, ומצד שני הוכיח ללא ספק עד כמה הוא נקשר אליי ועד כמה הוא אוהב אותי, לפחות לשיטתו. כל הזמן ניסיתי להזכיר לעצמי שהוא רק בן-18, ושהוא תופס את הדברים בדרך הרבה יותר ילדותית. ילדותי ככל שיהיה, היה משהו בניסיון ההתאבדות של עמנואל שגרם לי להבין שאני כנראה חייב לנסות לעזור לו, וגם מאוד קשה היה לי להתכחש למשיכתי אליו, לחיבור שהרגשתי אליו ולאהבתו ומשיכתו אליי. הרכבת הלכה והתקרבה לברלין, ונותרה עוד רבע שעה עד כניסתה ל- "תחנת גן החיות", תחנת הרכבת המרכזית של ברלין. ביקשתי מהכרטיסן להביא כיסא גלגלים כדי שאוכל להוריד את עמנואל מהרכבת. הכרטיסן היה מאוד נחמד וגם קצת מבוהל, ותוך חמש דקות הביא כיסא גלגלים לכניסה לחדר שלנו. נשקתי לעמנואל ברוך, הוא התעורר והיה חלש וקצת מבולבל. כנראה שבכל זאת איבד לא מעט דם. "איפה אנחנו?" שאל עמנואל. 

"תיכף מגיעים לברלין," אמרתי וליטפתי את פניו. "איך אתה מרגיש?" שאלתי. 

"אני בסדר, קצת חלש ועייף," אמר עמנואל. 

"אני אקח אותך עכשיו למלון, ואתה תנוח שם כמה ימים כמו מלך," אמרתי. 

"טוב, העיקר שאתה תהיה איתי," אמר. הרכבת החלה מאיטה את מהירות הנסיעה בהדרגה, ואחרי כעשר דקות נעצרה ב - "תחנת גן החיות"  בברלין. הרמתי את עמנואל, והנחתי אותו בזהירות על כיסא הגלגלים. הכרטיסן עזר לי להוריד אותו מהרכבת אל תוך התחנה. "תחנת גן  החיות" הנה אחת מתחנות הרכבת הגדולות והסואנות באירופה. אלפי אנשים הסתובבו שם, מתרוצצים לכל הכיוונים. עמנואל שמח שהגענו לברלין ואמר לי: "עכשיו אני מרגיש בבית." הוא עדיין היה  קצת חלש אבל נראה כבר הרבה יותר טוב בהשוואה למראהו שעתיים קודם. הצבע הורוד חזר ללחייו, ואני מאוד שמחתי על כך. גלגלתי את עמנואל לכיוון היציאה, כשלפתע ניגש אלינו בחור ג'ינגי עם לבוש מרופט וצעק לעבר עמנואל: "עמנואל, מה קרה לך?" 

"שום דבר רציני. ניסיתי  להתאבד," ענה לו עמנואל בחיוך. "אהה תכיר, זה אורי אהוב נפשי." 

"נעים מאוד אני קלאוס," אמר לי הבחור, חבר טוב של עמנואל הרבה שנים. "גם פריץ והנרי נמצאים כאן, רוצה לבוא להגיד להם שלום?"  שאל קלאוס את עמנואל.

"עמנואל לא מרגיש כל כך טוב, הוא צריך לנוח" אמרתי לקלאוס. 

"אתה לא כועס,נכון?" 

"לא נורא, פעם אחרת," אמר קלאוס ונישק את עמנואל על השפתיים. "תרגיש טוב ותבוא  לבקר," אמר ונעלם בין המוני האנשים. "הוא נראה נחמד החבר שלך קלאוס," אמרתי לעמנואל. 

"כן, הוא חמוד. הוא עובד כאן בתחנה."

"במה הוא עובד?" 

"הוא מוכר את הגוף שלו לגברים. יש לי כמה  חברים שעובדים כאן." 

"ולמה הם לא עובדים בעבודה נורמלית?" שאלתי. 

"הם מכורים להרואין," ענה לי עמנואל. "הם צריכים הרבה כסף." 

"גם אתה עבדת כאן בתחנה, עמנואל?" שאלתי. 

"לא, אבל לא  הייתי רחוק מזה, לפני שנסעתי לאמסטרדם." 

"יש עוד דברים מעניינים מהסוג הזה, שאני עוד לא יודע עלייך, עמנואל?" 

"אורי, אתה היית הראשון שזיין אותי ואני מקווה שגם תהיה האחרון.  עד כמה  שזה נשמע לך לא הגיוני בגלל שאני כל כך צעיר. אני מאוהב בך בטירוף וכל עוד זה תלוי בי אנחנו נתחתן ונחיה ביחד עד יומנו 

האחרון." 

"מעניין, אתה בסך הכל מכיר אותי שבוע, מנין הביטחון הזה שיש לך באהבה הזאת?" שאלתי את עמנואל. 

"יש דברים שאתה פשוט מרגיש בגוף ויודע אותם, בלי להתעמק בהם יותר מידי," ענה לי עמנואל. בינתיים הגענו למלון ועשינו צ'ק אין. בקבלה רצו לתת לנו חדר בקומה ה-13, סירבתי בתוקף ועמדתי על כך שנקבל חדר  בקומה הראשונה. עלינו לחדר, עמנואל צחק ואמר לי שהוא מבטיח לי שהוא לא יעשה יותר שטויות, ושאני לא צריך לפחד כל כך. "אני מאוד אוהב אותך עמנואל," עניתי לו והבטתי בו במבט רציני. "אנחנו צריכים לחשוב ביחד ולדבר על העתיד שלנו." עמנואל קם מכיסא הגלגלים, חיבק אותי בחוזקה והדביק לי נשיקה צרפתית ארוכה. "ידעתי שלא תעזוב אותי, אורי," אמר לי עמנואל ואור בעיניו. "אנחנו צריכים לדבר על זה בשקט ובהגיון," אמרתי.
