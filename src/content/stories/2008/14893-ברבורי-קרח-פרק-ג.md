---
id: 14893
title: "ברבורי קרח - פרק ג'"
author: "Forever Young"
author_id: 1576
date: "2008-06-29"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 14868
next_chapter_id: 14938
original_url: "http://gogay.co.il/story.php?id=14893"
---

# ברבורי קרח - פרק ג'

בבוקר ה-16 בינואר, יצאה סיוון החוצה בהוראת הרופא. יעדה היה רחבת האימונים הקפואה. היא אספה פיסות קור מן האוויר הנקי, רואה רקיע חיוור, רמזורים ירוקים, פנסים, בני יקום רוחפים ואת סברינה. גם היא הייתה בתחום צפייתה, רחוקה יותר מן הנצח, אך קרובה בו-זמנית.



בבואה, היו בנות הנבחרת היפות מונחות בין פינות הרחבה. אווירת התחרות סחפה אותן, והן זהרו בברק הציפייה. אחרי החזרה הזאת תהיה התחרות, ידעה סיוון, ובתחרות יהיו רק הצופים והרחבה. אם לא תראה את סברינה ביום ההוא, לא תראה אותה גם אחריו. אף רגע לא יתאים אחרי התחרות, בין אם יחגגו את ניצחונן המתוק ובין אם ייבבו את תבוסתן המרה. סברינה תהיה אחרת, גם סיוון, והחיים יחתמו את תום זמנן הקצר, הנורא.

סיוון סיירה בין התאים, אך לא מצאה את סברינה. מדוע היא אוהבת רק את הבורחות? תהתה, מדוע לא את הרציניות, הנותרות גם ברגעי ייאוש קודרים? מדוע היא תמיד תרה אחריהן ואינה מוצאת?

ימי הקור המתוקים בחברת נוגה היו הרחוקים ביותר. בתקופה ההיא, הן היו נמצאות ביחד זמן רב, נהנות זו מזו, אך היום... היום נוגה נראתה תמימה יותר מסיוון, ובוודאי יותר מסברינה. היא רצתה רק יופי, חירות ונאיביות. אם במקום מסוים היו תבונה וידע, נוגה ברחה. היא תמיד ברחה מפני האמת, אך בסוף היופי נגמר, ואז, רק האמת נותרה, והגילוי הזה הרס אותה.



פתאום, היא ראתה את סברינה - יפה יותר מבנות הנבחרת האחרות, אך קרה יותר מרחבת הקרח. וגם ברגע ההוא, סיוון רצתה בה בתור חברתה. היא התקרבה, בוהה בזמן הקופא סביבה. "היי", פנתה.

"היי", אמרה סברינה בסתמיות.

"זה מחר?"

"מה?"

"התחרות".

היא הנהנה בחיוב.

"את תהיי?" קיוותה סיוון.

"ברור. אחרת איך ננצח?" הייתה תגובתה.

"ו... זה יהיה בסדר אם גם אני אבוא?"

"בשביל מה? הרי את לא בנבחרת".

"אני יודעת, אבל זה יפה, הקרח וה... אווירה הזאת," תיארה. "ואם תביאי אותי איתך?"

"מה זאת אומרת?", תהתה סברינה.

"אם לא נבוא ביחד, רק ניכנס?"

"מה אני ארוויח מזה?"

"מה שאת רוצה, רק תגידי"

"אין לך שום דבר שאני רוצה", היא פנתה אחורנית, מתרחקת. "רגע", חזרה פתאום, "תאספי אותי היום מביתי ונראה מה יהיה".

"בסדר, אבל..." היססה בינתיים-לא-חברתה בחיוך.

"מה?"

"אני לא יודעת איפה את גרה".

"אה", צחקה סברינה ביופייה המרנין. היא הרימה את היד הנאיבית וציירה רחוב ומספר. "זהו".

"נתראה היום", אמרה סיוון, וצפתה בבחורה היפה נמוגה בין הבנות האחרות. היא הייתה מאושרת.



בחזרתה, מצאה את רמי.

פניו היו קפואות יותר מקרח, וסימני בכי נראו בהן.

"מה קרה?" היא ביררה.

"ננעלתי בחוץ", יבב אחיה, "וקר פה נורא".

"איפה אבא?" היא תהתה, "הוא לא בבית?!".

"לא, הוא באימון. הוא יצא בבוקר ולא הביא מפתח".

"איזה בין אדם נבזי...", סיננה.

"מה זה, רמי?" היא הרימה פיסת נייר מידו ובחנה אותה.

"לא! תחזירי לי את זה!" הוא קפץ ותפס באיגרת, אך היא הייתה גבוהה יותר וזריזה.

"הורים יקרים...", קראה, "אז אתה בורח מבית-הספר?"

"רק היום... וביום אחר," התגונן.

"ואיפה אתה נמצא?"

רמי לא הגיב. "אם תחתמי במקומו?" הוא קיווה.

"בוא", היא אחזה בידו, והתרחקה מן הבית, "נבקר את פייר. אתה זוכר אותו?".

"ברור! הוא נמצא בחנות?" קרא רמי.

"בוודאי. בוא, הוא יראה אותך סוף-סוף".

"מתי אבא יחזור?" תהה פתאום.

"בקרוב, מאוחר יותר..." ניסתה סיוון, "אני לא בדיוק יודעת".



הם ריחפו בין נתיבי קרח ובתים קפואים, נמוגים בחנות הנמצאת בפסגת הרחוב.

"רמי! איך גדלת! מה קורה? איך החיים?", בירך פייר במנהגו היפה, וסיוון תהתה מה יקרה אם גם אביה יתנהג בצורה הזו.

"בסדר", אמר רמי בחצי חיוך.

"איזה ילד חמוד!" הוא קרא.

"מה איתך, סיווני? בסוף תגורי פה, בחנות, הא?" צחק חברם.

"אל תיתן לי רעיונות, פייר היקר", היא אמרה. "מה עם הברבורים? הם פה?"

"אוי, סיוון, סיוון, מתי תהיי סבלנית יותר, ילדה מקסימה?"

"זה בסדר, בסוף זה יקרה," תיארה.

"הם יהיו פה מחר".

"באמת? איזה יופי!"

"אז תבואי מחר, והם יהיו פה בינתיים. תקבלי אותם אחרי התחרות", יצר בה ציפיות מתוקות.

"איזו תחרות?" תהה רמי.

"אה... תראה איזה בית יפה," סימנה בידה את האזור הקרוב, "תברר מה זה ואני אבוא אחריך".

"אבא לא יאהב את זה", פנה ונסוג אחורנית.

"אני חושבת שנחזור הביתה", אמרה סיוון.

"בסדר, נתראה מחר", הבין פייר.

"נתראה".



בנתיב היוצא מן החנות, ניבאה סיוון איך תיראה סברינה - היא ודאי תבוא בתלבושת ססגונית, פניה יהיו מאופרות בגוונים מתוקים וגופה יתאר גוף מקרח. סיוון תהתה מה יקרה אם ייבקע הקרח וסברינה תצנח פנימה, קופאת במים הצוננים. או אז, תזנק מאזור הצופים, תוציא אותה מהמים ותבצע בה החייאה. ואז, סברינה תאהב אותה באמת, ופעם אחת בחייה היא תהיה גיבורה.



רמי נראה חיוור, אך רגוע. "אתה בסדר?" היא וידאה.

"בסדר גמור", אמר בנימת תוגה.

"יהיה בסדר", קיוותה סיוון, נאחזת בזיכרון פני סברינה, והתבוננה במספר החרות בידה. הזמן היה קרוב.

הם נסגרו בביתם, רואים בו את אביהם יפה התואר, אך קר המזג.

"נראה איך יהיה מזג האוויר, כי אם המגרש יוצף, המשחק יבוטל", הרהר אביה פתאום, ספק אם הבחין בבואם.

"אבא?" התקרבה בתו בהיסוס.

"הו, זה יהיה נורא! אני אצפה היום בתחזית, נראה מה יגידו. אם יהיה קר, זה בסדר, אבל אם ירד גשם, זה יהיה אסון!" הוא תיאר, נסחף בזרם רצונותיו ותקוותיו.

"אבא..." חזרה סיוון ופנתה, אך הוא היה מנותק ממנה, נתון בבועת חוסר הידיעה.

"יו, אני במתח... את לא יודעת איזו אווירה תהיה שם. את תבואי, נכון? זה יהיה נהדר! תראי איך ננצח אותם, את פייר ואת חבריו. נסיים באיזה 2-1 יפה. הם יראו מה זה!".

"אבא!" היא פוצצה את הבועה.

"מה? מה את רוצה?" הפסיק ובהה בה, מצפה יותר מנרגז.

"שתהיה פעם אחת בבית, איתי!" קראה בתו.

"וממה נחיה אם אני אהיה בבית? את תהיי בקבוצה, בין הקורות?"

"אתה בכלל לא מבין", היא אמרה.

"לא, את לא מבינה!" הוא פרץ בבת אחת, "איפה נהיה אם ירחיקו אותי מהקבוצה? נגור ברחוב? ברחבת הקרח? נחזור?!"

"אם היית אוהב אותי באמת, היית נמצא גם בבית וגם בקבוצה!" היא הגיבה.

"ואם את היית אוהבת אותי באמת, לא היית רבה איתי יום לפני המשחק נגד הקבוצה החשובה ביותר במדינה הזאת!"

"ומה עם הבת שלך? היא לא חשובה?" קראה סיוון, יורקת את האמת באוויר הקריר. "בפעם הבאה תביא מפתח, רמי כמעט קפא בחוץ", היא זרקה את פיסת הנייר בידו, והתרחקה.
