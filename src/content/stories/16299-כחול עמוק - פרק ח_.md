---
id: 16299
title: "כחול עמוק - פרק ח'"
author: "בלונדר"
author_id: 1720
date: "2011-02-23"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16292
next_chapter_id: 16303
original_url: "http://gogay.co.il/story.php?id=16299"
---

# כחול עמוק - פרק ח'

"קודקוד לפיקה פלוץ... יש מצב חירום?"

צליל מביטה לכמה שניות לתוך המשקפת שהיא מחזיקה בידה "שלי תירגעי, הכול נראה כרגיל."

כיביתי את המצלמה בעדינות והתקרבתי מעט לצליל "קודקוד לפיקה פלוץ... לא שכחת משהו קטן?"

צליל מאבדת את הסבלנות "קודקוד לקווין אוף דה ביץ'... מה שתגידי."

"קודקוד לפיקה פלוץ! את לא מבינה שחשוב שלא ננקוט בשמותינו האמיתיים, אחרת נהווה מטרה קלה לאויב?!"

"איזה פאקינג אויב את רואה פה?!"

"לא! את שוב שוכחת להשתמש בקוד קוד ובפנייה!"

"גם את שוכחת! זה כבר מראה שזה מיותר."

"יש משהו בזה... אבל בכול זאת, לא מסגירים את השם הפרטי!"

"אבל אנחנו לא בצבא!"

אני וצליל תקועות עמוק בתוך כמה שיחים כשמדי פעם אנשים מבחינים בנו ופוזלים לעברינו.

"אוף! אני מרגישה מגוחכת!" צליל ממשיכה להתבכיין לי.

"ברור שאם תרגישי מגוחכת, אז גם תהיי מגוחכת."

"אבל אנחנו פאקינג תקועות בתוך שיח כמו איזה שתי סטוקריות!!!"

"למען האמת, אנחנו סטוקריות" אני מסמנת לצליל לשתוק ומתחילה ללחוש "אני רואה אותה!"

צליל מרכיבה את המשקפת "כן, אבל היא בסך הכול עושה קניות."

"אז מה, זה לא חשוד? גם בפעם הקודמת היא עשתה קניות!"

"להזכירך עבר שבוע מאז!"

"צודקת..." אני לוחצת על כפתור המצלמה כמה פעמים ומתעדת את היפיפייה שלי בעת מסע קניות בסופר.

אני חושבת שחוץ מהקטע של כל המעקב הזה לתמונות שאני מצלמת יש ערך נוסף עבורי. אני ממשיכה לרגע להביט בה, מוקסמת ממנה ונגעלת מהחוסר אמון שיש לי בה.

אני תופסת אומץ ופותחת את טלפון הנייד שלי, מחכה מעט עד שהוא יתאפס על עצמו וכשהוא נדלק נגלות לעיני עשרות שיחות שלא נענו.

כשאני בודקת במי מדובר, אני לא מופתעת לגלות שהרוב המוחלט מאימא וכל השאר מתומר. כנראה אימא הכריחה אותו להתקשר.

כל השבוע הזה די התחמקתי מהמשפחה שלי וישנתי אצל צליל, אימא שלה כמובן שאלה לא פעם, למה אני לא נמצאת כמעט בבית שלי וכמובן שצליל הפליצה לה איזה תירוץ שקשור לבית ספר. בסופו של דבר היא די ירדה מאיתנו.

כמובן שתומר תפס אותי מדי פעם בבית הספר, למסור לי כל מני דברים שאימא אמרה לו להגיד וגם לשכנע אותי לחזור הביתה.

ברור שמסרתי לו שיגיד לאימא שהכול בסדר ושאני אחזור בקרוב וכמובן שהשבעתי אותו לא לגלות לה איפה אני.

כזו אני וההורים שלי כבר יודעים את זה, כשיש לי דברים להסתיר אני פשוט נעלמת. ההרגל הזה התחיל אצלי כבר בגיל קטן, אבל הקטע שאני נעלמת מהבית למספר ימים התחיל למעשה בשנה שעברה כשקיבלתי את תעודת הזהות שלי.



זאת הייתה כבר שעת ערב, אחרי יום שלם של מעקבים. אני וצליל חזרנו עם חבילת תמונות מהפיתוח.

צליל נאנחה, כאילו עשתה מעל ומעבר ליכולתה היום "אני חושבת שכדאי שנרד מזה כבר."

"אבל עוד לא חשפנו כלום!"

"אולי כי אין מה לחשוף!"

"את לא יודעת כי לא ראית."

"את כאילו מנסה לשבור לעצמך את הלב בכוח?"

"אז למה היא נבהלה כשראיתי אותה מחזיקה באותו מכתב?"

"אולי זאת סתם מס חודשי שהיא מעדיפה שלא תראי כדי לא להבהיל אותך."

"כן, ברור! רק הבנק יכול לכתוב על המעטפה 'לאלה היקרה."'

"לא משנה... גם ככה אבוד לי" צליל נכנסה לביתה וסימנה לי לבוא אחריה.

נכנסנו שתינו לחדרה ופיזרנו על השולחן את התמונות.

צליל הביטה במבוכה בתמונות "והנה הן באות שוב הרגשות אשם האלו."

"אל תשכחי שזה למטרה טובה."

"מזה מטרה טובה..." היא המשיכה לבחון את התמונות ולקחה תמונה אחת שהייתה מונחת לה קרוב לקצה השולחן "מה זה?!"

"מצאת משהו?!" פחד נורא ואיום שמלווה בכאבי בטן תקף אותי.

צליל נראתה מעוצבנת "את ממש מפגרת..." היא הראתה לי את התמונה "את יכולה להסביר לי איך זה בדיוק משרת את המטרה שלך?"

ניסיתי לזהות את התמונה "מה...? יש לה ישבן ממש חמוד."

"תחסכי ממני בבקשה..." היא נתנה לי את תמונת התקריב של ישבנה החמוד והענוג של אלה "יופי! הנה עוד סיבה שיש לה להתעצבן ממך. צליל הפכה להיות רצינית לרגע. "שלי, את יודעת שאני אוהבת אותך והכול ואני אומרת את זה רק מדאגה לשלומך."

"נו?" לא הבנתי למה היא חותרת.

היא נאנחה והביטה לי היישר לתוך העיניים במין מבט מאשים "בואי נפסיק עם כל זה, את רק הורסת לעצמך, והכי גרוע שבסופו של דבר את תאבדי את אלה."

ניסיתי להבין את פשר דבריה. אחד הדברים השנואים עליי זה שאומרים לי: 'שלי, את עושה טעות'. אני מעדיפה לחיות בפנטזיה שכל מה שאני עושה הוא בסדר גמור.

המשכתי לשתוק.

"שלי, בואי נתחיל בזה שתחזרי לבית שלך ותדברי עם ההורים שלך כמו בן-אדם."

קמתי ממקומי וניגשתי לעבר הדלת "אז את מגרשת אותי?"

צליל קמה וחבקה אותי "את יודעת טוב מאוד שזה לטובה. אחרי הכול הבחירות שלך אינפנטיליות ואני בתור חברה שלך צריכה לדאוג שתעשי את הבחירות הנכונות."

"אם את חושבת שהבחירות שלי אינפנטיליות..." השתחררתי מאחיזתה ויצאתי מהחדר.



במהלך הדרך לביתי התחלתי להריץ בראשי כל מני משפטים שאומר בכניסה הביתה, כמו: 'איזה כיף לראות אתכם משפחתי היקרה, נראה שבכלל לא הייתי חסרה לכם בימי היעדרותי מהבית.' או משהו כמו 'שלום משפחתי היקרה, נראה שהבריחה שלי לימדה אתכם לקחת דברים בפרופורציות.' או כל משפט שיעביר להם מוסר השכל כל שהו.

ככה המשכתי להריץ משפטים וגם סיטואציות עד שהגעתי למפתן ביתי.

דפקתי שלוש פעמים בעדינות שנבעה מבושה.

הדלת נפתחה ותומר נגלה לעיניי כשהוא אינו מרוצה לראותי במיוחד "טוב שנזכרת שיש לך בית."

"איך אפשר לשכוח? לידיעתך, הזכרת לי את זה כל בוקר בבית ספר!"

הוא נתן לי להיכנס והתחיל לצעוק בקול הבאס האימתני שלו "אימא!!! שלי חזרה הביתה!!!"

"מה אמרת?!!!" קולה הצווחני של אימי נשמע ממעלה הבית.

"שלי חזרה הביתה!!!"

פתאום נשמעו צעדים קטנים ולאחר כמה שניות התגלתה אימא שלי, כשהיא יורדת במהירות במדרגות הבית, לובשת פיג'מה מגוחכת ומגבת על ראשה, מה שנותן לה מראה מגוחך אפילו יותר.

היא נגשה אליי וחיבקה אותי בבת-אחת, כמעט הרגה אותי עקב מחסור באוויר "איך התגעגעתי אלייך, שליצ'קה!" היא שחררה אחיזתה(מה שנתן הקלה עצומה לקנה הנשימה שלי) והוסיפה- "תפסיקי להתנהג כמו תינוקת! לא יכול להיות שאת קמה ועוזבת את הבית כשלא נוח לך."

"אז איך לא חיפשת אחריי?"

"את כבר ילדה גדולה, אני לא צריכה לחפש אחרייך בכל אילת כשאנחנו יודעים שאת סתם עושה הצגות."

התקדמתי לעבר הסלון, נותנת מבט חטוף בתומר שנראה מעט לחוץ מנוכחותי. "אימא, את יכולה לשבת בבקשה?"

אימא נראתה מופתעת והתיישבה על הספה בסלון "אל תגידי לי שאת בהריון!"

"אני לא..."

"לכי תדעי, כבר קרו דברים מעולם."

תומר התיישב גם הוא בקצה השני של הספה, חרד למה שיש לי להגיד.

לקחתי נשימה ענקית ומלאתי את ראשי במחשבות מרגיעות שרובן היו על אלה. "אימא, יש לי חברה."

אימא הביטה בי מופתעת לכמה שניות "נו... ומה איתה?"

אין! האימא הזאת היא משהו לא מהעולם הזה!

"אכלת ארוחת ערב?" היא הוסיפה, כאילו לא קרה כלום עכשיו! כאילו לא דפקתי את הווידוי של החיים שלי.

"אימא, את לא קולטת?! יש לי חברה! Girl friend!" 

"את משהו!" אימא קמה מהספה והתקדמה לכיוון המטבח. "את וכל השטויות שלך! תני לי להבין, את עכשיו מנסה לבדוק אם את לסבית?"

"אני לא, קוראים לה אלה אם לא איכפת לך."

היא התחילה לפתוח את כל הארונות במטבח ולהוציא מצרכים "מישהי שיוצאת עם בנות נקראת לסבית."

"כן?! ולתייג זה מפגר!!! אני אוהבת את אלה ואני לא ממהרת להגדיר את עצמי!!!" צעקתי את זה כדי שתשמע עד למטבח.

"אם ככה את אומרת" היא התחילה בטיגון של ביצים.

תומר ניגש לעבר המטבח "את לא מתכוונת לשאול על אותה חברה?"

אימא הסתובבה אל תומר בהפתעה "לשאול מה?"

"מספיק עם ההצגות! כשלשלי היה חבר את שאלת אותה בלי סוף על החבר ואפילו הצעת להזמין אותו לארוחת ערב!"

הייתי בשוק! אח שלי, תומר, אותו בן-אדם שלפני כמה ימים צרח עליי שאני מפגרת ושאני עושה טעות, כשראה אותי מתנשקת עם אלה. אותו תומר קם עכשיו ומגן עלי ותומך בי.

רציתי באותו רגע לקפוץ עליו ולחבק אותו חיבוק אחים חם ואוהב, אין ספק שהוא יכול להפתיע לפעמים!

היא נתנה בי מבט קצר שהסגיר את חוסר שביעות הרצון שלה מהנושא וחזרה להביט בתומר. "אני לא עומדת להעמיד פנים שאני משלימה עם העובדה שהבת שלי נמשכת לבנות, בדיוק כמו כל אימא אחרת, קשה לי להתמודד עם זה."

"היא הבת שלך! את צריכה לתמוך בה ולא משנה מהן הבחירות שלה!"

אימא חשבה מעט, מביטה בתקרה "שלי, תזמיני בבקשה את חברה שלך לארוחת ערב."

חייכתי מאוזן לאוזן והתנפלתי על תומר בחיבוק גדול ואוהב "אין בעיה!"

תומר נראה מעט נבוך, אחרי הכול הוא חשף נקודה רגישה אצלו "אני אסתדר גם בלי שתחנקי אותי."



למחרת, אני ותומר שלי הלכנו ביחד ברגל לבית הספר. תומר נראה מרוצה מעצמו ואני ידעתי שיש לו סיבה מספיק טובה לכך.

את חצי מהדרך העברנו בשתיקה עד שתומר פתח ראשון. "אני מצטער על מה שקרה לפני כמה ימים. יצא לי לדבר עם חברים שלי על זה והם גרמו לי להבין שאני טועה."

די הופתעתי לשמוע שדווקא חברים שלו היו בצד שלי. הם אחרי הכול לא נראים במיוחד אנשים פתוחים.

חייכתי חיוך גדול "אתה באמת אח נהדר."

"תפסיקי עם כל המצב רוח הטוב הזה! אנחנו אמורים לריב בכלל!" מתעלמת מדבריו. המשכתי לחבק אותו ולשלוח לעברו חיוכים נמרצים, אחרי הכול, הוא צריך לדעת מתי הוא עושה את הדבר הנכון.

המשכנו ללכת ככה, שני אחים לתפארת מדינת ישראל עד שפתאום הבחנתי בה! היא וכל היופי שלה עם העיניים הכחולות האלו שמבקשות את תשומת ליבי.

היא בחנה אותי במבט נחרץ ונראה על פניה שהיא פגועה "שלום באמת!"

תומר זז בחוסר נוחות. "טוב, אני זזתי, תיהנו או מה ש... לא משנה, ביי." הוא נעלם תוך שניות ספורות.

אלה התקרבה אליי כשעיניה מנסות לתפוס את עיניי "אני לא מבינה מה עובר עלייך!"

"מה? למה את מתכוונת?" עשיתי את עצמי לא מבינה על מה היא מדברת.

"את יודעת טוב מאוד למה אני מתכוונת! שבוע שלם את מתחמקת ממני! אני מגעילה אותך? הפסקת לאהוב אותי? מה עובר עלייך לעזאזל?!" התחילו לבצבץ דמעות בעיניה הכחולות.

"השתגעת? למה שאני אפסיק לאהוב אותך?"

"אז למה את בורחת ממני?"

"אני לא."

"את כן!" היא איבדה את סבלנותה "טוב, אם לא נוח לך לדבר איתי עכשיו אז אני אמשיך לבד לדרכי" היא באה ללכת.

"לא!" תפסתי לה ביד. "אני באמת מצטערת, אני לא יודעת מה עובר עליי בזמן האחרון, אבל תאמיני לי שאת לא היחידה שברחתי ממנה."

היא הביטה בי, בוחנת אותי במבטה "למה לברוח בכלל?"

לקחתי נשימה "תסלחי לי! בבקשה!"

היא שילבה ידיים "לא סולחת!"

חיבקתי אותה "בבקשה, אני מצטערת! סליחה, סליחה, סליחה! אני בחיים לא אברח לך יותר, מבטיחה!"

היא נאנחה "את מפגרת."

חייכתי, מנסה להפיג את המתח. "את לא יודעת כמה אמרו לי את זה בחיים."

"לא סתם."

המשכנו לכיוון בית הספר כשאלה הולכת ראשונה ואני משתרכת אחריה... הולכת מהופנטת אחריה, רק שתקבל אותי יחד עם כל הטמטום שלי. איך היא יכולה להגיד דבר כזה? אני מאוהבת בה קשות! כל היום שלי מוכתב לפי סדר העדיפויות שפיניתי לכבודה.



בבית הספר ביליתי את כל זמני הפנוי עם אלה, להוכיח לה שאני כן רוצה להיות בחברתה ואהיה מוכנה לקטוף לה את הירח בדיוק כמו במוזיקה המזרחית. ככה עברו שעות בית הספר ועד מהרה אני ואלה היינו בהליכה חזרה לביתנו.

"את מתכוונת לחזור הביתה?" אלה הראתה סימני סלחנות.

"לא, אני הולכת לעבודה."

"גם אני!"

"איפה?"

"במסעדת בשרים, על יד הטיילת."

לא האמנתי למשמע אוזניי "גם אני!"

"באמת?!" אלה לא יכלה להסתיר את התלהבותה מהעניין "ממתי?"

"התחלתי לעבוד שם משבוע שעבר."

"אז אנחנו הולכות לאותו מקום?"

"אכן" הנהנתי בראשי לחיוב, די מרוצה מהעניין.

"אני יכולה לשאול אותך שאלה?" אלה הביטה בי במבט רציני.

"כן, בטח! תשאלי מה שבא לך."

היא התקרבה אליי והרגשתי את חום גופה. "אני יכולה לנשק אותך?"

"אה... כן... זאת אומרת..." התחלתי לגמגם כמו מפגרת.

היא קרבה אליי בפתאומיות את שפתיה המתוקות בטעם אהבה.

היא נשקה לי על השפתיים ברכות שגרמה לי להתקף פרפרים בבטן.

כל האנשים שהיו ברחוב נעצו בנו מבטים, אבל לנו זה בכלל לא הזיז.

זה היה רק אני והיא. היא לטפה את לחיי והספיקה את הנשיקה בפתאומיות "את לא יודעת מה עשית לי בשבוע הזה!" היא חבקה אותי.

"אלה... אני באמת אוהבת אותך, אני בחיים לא ארצה לפגוע בך."

"תבטיחי שלא תעזבי אותי לעולם!" היא הרפתה מהחיבוק והביטה עם עיניה הכחולות לתוך עיניי.

"לעולם, זאת מילה כבדה מידי."

"שלי..." היא נעצה בי מבט כועס.

"סתם, אני צוחקת! אני לא אעזוב אותך לעולם, מבטיחה!"

חיוך ענקי התפשט על פניה והיא חבקה אותי חיבוק אוהב וחם "אני אוהבת אותך."

שחררתי לרגע את החיבוק "מה אמרת עכשיו?"

"לא חשוב." היא חמקה לתוך המסעדה ואני אחריה מהופנטת מקסמה.

"שלום, שלום בנות! הנה, קחו את הדברים שלכם ותתחילו לעבוד!" קידם את פנינו אורי, מנהל המסעדה.

"שלום באמת" קשרתי סביב מותניי את הסינר.

"אני רואה שאתן מכירות, כמה מפתיע."

אלה חייכה לעברי "באמת מפתיע..."

צחקנו שתינו, כשאורי לא מבין מה מצחיק אותנו.

לצערי, מהר מאוד נאלצתי להיפרד מאלה ולגשת אל הסועדים שמחכים לי. כמובן שזה לא הפריע לנו לשלוח מבטים אחת לשנייה שרק אנחנו הבנו את פירושם.

"מה תירצו להזמין?" שאלתי את המשפחה הסועדת.

האימא בחנה את התפריט והייתה הראשונה להזמין "אני רוצה בבקשה..." הפניתי את מבטי לשנייה לעבר אלה ולא האמנתי למראה עיניי. בשולחן שבע, השולחן בו אלה מלצרה, ישב גבר מבוגר שנראה בסוף שנות הארבעים. הגבר החזיק בידו מעטפה ונתן אותה לאלה שנראתה די בהלם. נראה על פניה שהיא מכירה את אותו הגבר, אך מנסה להכחיש זאת.

"...ולבסוף אני רוצה לקנח בלימונדה" סיימה האישה את דבריה.

"אה... סליחה, תוכלי לחזור על דברייך?" ניסיתי להתרכז בעבודתי, אך המראה שראיתי לפני מספר רגעים לא הניח לנפשי.

אחרי אותה הזמנה התגנבתי אל מאחורי המסעדה והרמתי טלפון לצליל.

"כן, שלי." צליל ענתה מהר מאוד.

"היי צליל, תקשיבי אני צריכה את עזרתך במעקב אחרי אלה מחר."

"לא עוד פעם..."

"בבקשה! הפעם זה באמת חשוב!"

"נו... מה קרה שזה כל כך חשוב?" היא נשמעה חסרת סבלנות.

"אלה עובדת במסעדה שאני עובדת."

"וואי! זה טוב, לא?"

"זהו, שזאת לא הפואנטה, הקטע הוא שאני ראיתי אותה ממלצרת עכשיו לגבר מבוגר, בטח סוף שנות הארבעים..."

"איכס! למה נראה לך שהיא תצא עם מישהו שגדול ממנה ביותר מעשרים שנה?! את ממש חייה בסרט!"

"אז איך את מסבירה את זה שהוא נתן לה מעטפה?"

"טוב... זה כבר חשוד, אבל היא לא חייבת לצאת איתו."

"את חושבת שהוא מהמאפיה?"

"אני לא רוצה להדאיג אותך, אבל יש לי תחושה שגם זה יכול להיות."

הרגשתי איך היד שלי רועדת ועלו במוחי כבר מספר תמונות של אלה, שוכבת חסרת חיים אחרי שהמאפיה סגרו איתה חשבונות.

"לא!!! אנחנו חייבות לעקוב אחריה!!!" הכרזתי בטלפון.

"טוב... אבל נעשה את זה יותר מתוחכם..." 

"את שומעת? המטרה שלך היא לעקוב אחרי אלה ואת תוכלי לתקשר איתי באמצעות הטלפון, כדי שאם יקרה משהו ונגלה שזאת באמת מאפיה, אז תהיה מי שתודיע למשטרה." צליל הראתה רצינות.

"ואם יעלו עלייך?"

"אני בספק שיעלו עליי כמו שאני בספק שיעלו עלייך." היא חייכה חיוך ניצחון.

"טוב, אני מתחילה במשימה." יצאתי מהכיתה עם המצלמה שלי, שהפעם שימשה גם כמשקפת.



לא חלף הרבה זמן והבחנתי באלה מרחוק. היא הייתה בשיחה עם אחד 'היוד-בתים'. מיד כיוונתי את הזום כדי לראות תמונת תקריב של השיחה. ככה הבטתי אל תוך המצלמה, מנסה לזהות משהו חשוד ללא כל הצלחה. אלה נראית כאילו היא מנהלת שיחה נורמטיבית ומשעממת, אך לפתע שפר עליי מזלי! היא קיבלה טלפון ונראה שהיא ענתה לשיחת הטלפון, כי השתנתה הבעתה בן רגע להבעת לחץ. היא התרחקה במהירות מהיוד-בתי. 

מיד התחלתי לרוץ לעבר המקום אליו הלכה, בעוד אני מתגנבת מאחורי שיחים ומנסה להסתיר את זהותי.

"מה אתם רוצים ממני לעזאזל?! אני כבר מאתיים שנה אומרת לכם שאני לא מסכימה להצעה." אלה סיננה בעצבים לתוך הטלפון.

על איזה הצעה היא בדיוק מדברת?

הבחנתי שהיא מתרחקת, רציתי להמשיך לעקוב אחריה, אבל לצערי נגמר שובל השיחים. אבל היה משהו אחר במקום! עץ!!!

התחלתי לטפס על העץ במהירות וכשהגעתי לענף שאפשר להתיישב עליו, שלפתי את המצלמה ועשיתי זום על אלה.

"אתם לא הולכים לאיים עליי ואתם לא מפחידים אותי, אני יודעת טוב מאוד מה הן הבחירות הנכונות!" אלה המשיכה בטונה הנרגז.

התקרבתי עוד טיפה לקצה הענף כדי שאוכל לשמוע יותר טוב את השיחה.

חייגתי לצליל והיא ענתה תוך מספר שניות "היא בטוח מסתירה ממני משהו" אני לוחשת לה בטלפון.

"את יודעת מה?"

"לא, אבל אני עומדת לגלות ברגע זה..." פתאום נשמע קול שבירה חזק והרגשתי איך אני וכל הענף נוחתים למטה!

אופס...
