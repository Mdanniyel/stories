---
id: 17779
title: "מה כבר רציתי - פרק ה'"
author: "שקוף"
author_id: 1717
date: "2014-03-19"
category: "אהבת גברים"
tags: ['איידס', 'אהבה וזוגיות']
prev_chapter_id: 17760
next_chapter_id: 17780
original_url: "http://gogay.co.il/story.php?id=17779"
---

# מה כבר רציתי - פרק ה'

אפילו באפלולית הרכה של המקלחת ראיתי שהוא יצטרך לאכול הרבה קוטג' ומוס שוקולד כדי להתחיל להיות שמנמן. גל של צער ורחמים הציף את ליבי למראה צלעותיו הבולטות ועצמות האגן המזדקרות שלו. הבחור פשוט הרעיב את עצמו. למה? מה גרם לאיש צעיר ונחמד כזה לשנוא את עצמו ולהתעלל בגופו ככה? הוא היה מסוגל להיות כל כך מצחיק ושנון, היה לו חיוך מתוק, ניצוץ פיקחי בעיניים וחוש הומור משגע. מה גרם לו להילחם בעצמו בנחישות שכזו?
הוא עמד לפני כמו נידון למוות לפני כיתת יורים, קפוא מבהלה ומבויש. ידעתי שמילה אחת לא נכונה מצידי והוא יברח ממני ויקיף את עצמו בתיל סמיך של ציניות ורשעות שיפגעו בעיקר בו, ולכן שמרתי על שתיקה ורק חייכתי אליו והושטתי לו את ידי.
"תביא חיבוק ציפלונק." אמרתי לו ברוך שכלל לא ידעתי שמצוי בי.
הוא התכנס בזרועותיי ואנחנו עמדנו חבוקים מתחת למים החמים מסבנים בעדינות זה את זה מחליפים נשיקות קטנות ותמימות, ובעיקר מתרגלים אחד לשני
"מה זה ציפלונק?" הוא שאל אחר כך, כשגמרנו את כל המים החמים וניגבנו זה את זה במגבות וורודות ורכות.
"זה אפרוחון, או גוזל, ברוסית, אתה לא מכיר את השיר על האפרוח המטוגן שהלך לטייל ברחוב וביקש שלא יאכלו אותו?" פיזמתי לו בשקט ברוסית את השיר המצחיק הזה שמקס לימד אותי, והוא צחק ואמר שיש לי באס נעים מאוד ושבשביל ערס קשוח מהקריות אני בחור מאוד עדין.
"אני לא באמת ערס. אני רק מצויר ככה." הרשיתי לעצמי גניבה קטנה מהסרט 'רוג'ר רביט' והוא קלט את זה מיד, צחק ואמר שאני ערס צעצוע חמוד וכיסה את חזי ובטני בנשיקות לוהטות, אבל נעצר מבויש בקו החגורה שלי.
"ממה אתה פוחד?" העזתי לשאול, "הזין שלי לא נושך."
"אתה בטוח?" הוא ניסה להתבדח, אבל כל גופו רעד.
"אפי," נשכבתי מעליו, ידי על כתפיו והבטתי ישר בעיניו, "שנינו הומואים, אנחנו ערומים במיטה, רוצים זה את זה, יש פה מלאי של קונדומים ודי חומר סיכה שיספיק לשמן את הטיטניק. מה הבעיה? ממה אתה פוחד? אנחנו לא חייבים... אתה יודע..."
"לא. מה אנחנו לא חייבים?"
"לא צריך חדירה כדי ליהנות מסקס. האמת שאני מעדיף בפעמים הראשונות... אני אוהב לעשות הכול לאט ובזהירות." הסברתי, מלטף בעדינות את פניו, ולא גיליתי לו שאני מעדיף לספר לבן הזוג שלי שאני נשא לפני החדירה, ושזו הסיבה שאני מוותר הרבה פעמים על הקטע הזה רק כדי שלא אצטרך לספר ולהתבאס מהפחד והכעס של בני הזוג שלי שהיו מעטים מאוד בשנים האחרונות.
"לאט ובזהירות מתאים לי מאוד." לחש אפי והדף בעדינות את ידי לכיוון דרום. הוא רעד כשנגעתי בזין שלו ונשך את שפתיו כשהתחלתי ללטף אותו בעדינות. כשאני עם מישהו שאני לא מכיר אני מביט תמיד בתשומת לב בפניו בזמן שאני נוגע בו כדי לדעת מה נעים לו.
חשתי שאפי מתוח ולא נהנה כלל ממה שעשיתי לו למרות שניסיתי להיות עדין מאוד ולעודד את הזקפה החלקית שלו להתפתח לזקפה מלאה.
"אתה חייב לספר לי מה אתה אוהב חמוד, אני לא קורא מחשבות. אם לא תגיד לי איך אני אדע מה לעשות כדי שיהיה לך טוב?"
אפי החל לבכות. "אני חרא של זיון." אמר וניסה לצאת מהמיטה.
"ששש... אל תדבר ככה. בוא הנה." משכתי אותו אלי וחיבקתי אותו. זה מצא חן בעיניו, הוא התרפק עלי, מחבק את מותני, וכשהתחלתי לנשק את כתפיו ואת צווארו ותנוכי אוזניו הוא החל לגנוח, ופתאום צמחה בין ירכיו זקפה נוקשה שהוא חיכך בבטני.
"בוא, תשכב עלי, משך אותי עליו, "תנשק אותי, כן, ככה." רגליו נכרכו סביבי בעודו מתפתל תחתי. העקתי על גופו הדק בכל כובד גופי, ואני שוקל כמעט שמונים ק"ג, אבל עשה רושם שהוא נהנה מזה מאוד, ופתאום השמיע אנחה עמוקה והתקמר כולו אלי, מהדק בכוח את אברו אל חלצי, ומיד אחר כך חשתי זרם חמים ודביק של זרע על עורי.
הוא היה נבוך וניסה להתנצל, אבל השתקתי אותו בנשיקות, ניגבתי את שנינו במגבת לחה והודעתי לו שאני עייף ושאני רוצה לישון קצת.
"אתה רוצה שאני אלך?" שאל בביישנות.
"לא טיפשון, אני רוצה שתישן איתי. בוא כפיות."
חיבקתי אותו מאחור והוא הדף את ישבנו אל בטני ככה שזקפתי התמקמה בין עגבותיו החלקלקות.
"אני מצטער שלא גמרת." לחש, "אני יכול לעשות משהו כדי... כדי..."
"לא צריך חמוד, לא ממש בא לי, אני די עייף האמת."
"הייתי מוצץ לך, אבל... אה... אני... אה..."
"מה? אתה לא אוהב את זה? לא כל אחד חייב לאהוב למצוץ."
"אני לא יודע. אתה כל הזמן שואל מה אני אוהב ואני לא יודע." אמר אפי בתסכול, "אני פשוט לא יודע." חזר שוב על דבריו, נשמע עצוב ונרגז.
"אבל אפי, איך זה יכול להיות? מה עשית בפעם הקודמת שהיית עם מישהו במיטה?"
"לא הייתה פעם קודמת." לחש אפי אחרי שתיקה קלה, "אני כמעט בן שלושים ולא הייתה פעם קודמת." הוא נשמע כל כך טראגי ואומלל כשאמר את זה. ליבי יצא אליו. "אתה בטח חושב שאני פתטי ודפוק?"
"לא חמוד. בטח שלא, אני חושב... אני חושב שזה פחות נדיר ממה שנדמה לך, וזה עדיף על אחד שכבר לא זוכר עם כמה הוא עשה סקס, אחד כמו האקס שלי שאנחנו ישנים במיטה שלו. אתה בטח הבתול הראשון שנכנס אליו למיטה." הצטחקתי.
"אני שונא להיות בתול." קפץ אפי אגרופים קטנים ועדינים, "פשוט שונא את זה, ושונא את עצמי שאני פחדן כזה."
"אבל אפי אתה כבר לא בתול יותר, הרי אני ואתה... אנחנו..."
"זה לא נחשב." פסק אפי ואחר כך נבהל שאולי העליב אותי ואמר שמה שעשינו היה נהדר ושהוא לא האמין שהוא יגמור ככה, רק מחיבוק, אבל זה לא נחשב. רק חדירה נחשבת, ואולי אחרי שאני אנוח קצת, אז אולי אני מוכן?
הנה זה בא נאנחתי בשקט בליבי, "תראה אפי, יש לי בעיה קטנה עם הקטע הזה של חדירה."
"ידעתי." הוא התרחק ממני והתחיל לצאת מהמיטה, "ידעתי שאני דוחה אותך, אני כזה מגעיל ומסריח ו..."
תפסתי אותו ברגע האחרון ומשכתי אותו אלי, מצמיד את גופו לגופי.
"שתוק שנייה טמבל, לא אתה הבעיה אלא אני."
"אל תשקר." התרתח אפי, הסתובב וחבט בכתפי באגרופו הקטן. "לפחות אל תשקר לי! תודה שאני מגעיל אותך."
"אתה לא מגעיל אותי, טיפש. אם היית מגעיל אותי לא הייתי מזמין אותך לעלות איתי לדירה ולא מתקלח אתך וכל זה אבל..."
"ואל תגיד שזה בגלל שאתה נשא כי זה סתם תירוץ." המשיך אפי באותה תנופה.
"היי! איידס זה לא סתם תירוץ, ואיך בכלל אתה יודע שאני... מי סיפר לך, מקס?"
"לא, אף אחד לא סיפר לי. פשוט ראיתי את התרופות בתיק שלך."
על זה לא חשבתי, הוא באמת היה פיקח.
"אפי, אתה צודק, אני נשא איידס ואם הייתי... אם באמת היינו עושים את זה אז הייתי מספר לך קודם כדי שתוכל להחליט אם אתה מוכן להסתכן."
"עוד לא החלטתי אם אני מוכן להסתכן בחדירה, איך אני יכול לחשוב גם על איידס? הבנתי שאם משתמשים בקונדום זה לא מסוכן."
"תמיד יש סיכון. הקונדום עלול להיקרע או... לא יודע, תמיד יש סיכון. נכון שיש לי רמת נגיפים מאוד נמוכה, וזה מפחית את הסיכון, אבל בכל זאת."
"ואתה תמיד מספר לכולם?"
"רק כשיש חדירה, וחוץ מזה אפי, כדאי שתדע כבר עכשיו שאין לי כל כך למי לספר. אני לא כזה... אני לא מזיין כל כך הרבה כמו שנדמה לך."
"אני משתתף בצערך." גיחך אפי ולא ניסה להישמע כלל כאילו הוא מצטער.
"כן, ממש." קנטרתי אותו, ושוב שררה ביני לבינו רוח טובה של עליזות והבנה כמעט טלפתית. זה היה אפי! לפעמים לא הבנתי אותו כלל ולעומת זאת היו פעמים שהוא היה ממש שקוף בעיני, אבל הוא תמיד סקרן אותי ומעולם לא השתעממתי במחיצתו.
"אז אתה מסכים שננסה?" שאל.
"כן, אם אתה בטוח שאתה רוצה."
"אני רוצה, אני רוצה שתלמד אותי וש... שנעשה הכול."
"בתנאי שתגיד לי מה נעים לך ומה לא, ושתפסיק להרעיב את עצמך אפי, בסדר?"
"בסדר, אני מבטיח." אמר אפי, ופתאום פיהק פיהוק שהדביק גם אותי וכמה דקות אחר כך כבר נרדמנו חבוקים, ראשו נשען על זרועי וידו מונחת פרושה על חזי, בדיוק מעל לליבי.
נרדמנו בערך בתשע בערב, ושעתיים אחר כך העיר אותי רינגטון של אגם הברבורים - הקטע הזה שהן מחזיקות ידיים ורוקדות בשורה בקיפוצים מצחיקים - ובעודי שוכב נים ולא נים, תוהה אם היה או חלמתי חלום, שמעתי את אפי מתווכח נואשות עם מישהי בקשר למכנסים.
היא רצתה שהוא ילך מחר לקנות לה מכנסים, אבל שיהיו בשחור פחם ולא שחור מאובק, או אולי הפוך? והוא לעומת זאת התעקש שגם אפור יתאים לה. רק בסוף השיחה קלטתי שהוא בעצם מדבר עם אימא שלו שהפסיקה להתווכח בקשר למכנסיים ורצתה לדעת איפה הוא ישן, ועם מי, ומה הוא עושה ו...
"די כבר עם זה אימא." התלונן אפי, "תפסיקי בבקשה ותגידי לי יפה שלום." ההיא לא אמרה יפה שלום אלא המשיכה לנדנד, והוא, במקום לצעוק עליה שתרד לו מהווריד - כמו שאני עושה כשאימא מתחילה לחפור לי - המשיך להתחנן שתניח לו.
התחשק לי לקום ולטרוק את השפופרת בפרצופה, למרות שטכנית בנייד זה קשה לביצוע, אבל בשביל לעזור לאפי להיפטר מהאימא הקרציתית שלו הייתי מוכן לנסות.
סוף סוף הסתיימה השיחה איכשהו במעין התנצלות של אפי (על מה?) ובקשה מאימא שלא תכעס שהלילה הוא לא ישן בבית.
"הערתי אותך?" הוא שאל אחרי ששיחת הבלהות הסתיימה.
"לא נורא. ככה יצא לי להכיר עוד פן אחד שלך, זה של הבן המסור והנאמן."
"כן, אני ממש פרח לב הזהב חלק שתיים." מלמל אפי נוגות.
"רק שבמקום פרח אתה מביא לאימא מכנסים בשחור מאובק. נו מילא, זה בטח יצא זול יותר מפרח זהב."
"זה מה שאתה חושב. גם אחרי הנחה של סוף עונה זה יעלה אלף ₪ לפחות."
"לזוג מכנסיים?" נדהמתי.
"כן, וזה עוד נחשב זול, שלא לדבר שנצטרך לעצור במקס ברנר להביא לה שוקולדים ואחר כך פרחים. עדיף שהייתי נשאר בבית."
"אני לא מבין." אמרתי, כי לא הבנתי.
"אני יודע." אמר אפי בעצב והלך למטבח, הוציא חבילת חלבה והתחיל לנגוס בה, מגוון לפעמים את טעם החלווה (מתוק מידי לטעמי) בביסים של וופלים לימון.
"איך אתה נשאר רזה כל כך עם תפריט כזה?" נדהמתי.
"אני מרעיב את עצמי כמה ימים אחרי הילולה כזו." הסביר אפי.
"אבל למה אתה בכלל אוכל את הזבל הזה?"
"חייב מתוק."
"אז לפחות תאכל משהו שווה, הנה, יש פה שוקולד בלגי מריר נהדר. אם להשמין אז בסטייל."
"לא מגיע לי משהו שווה. אני אפס נטול סטייל." נגס אפי בחלבה.
חטפתי אותה מידיו ושמתי על המקרר, מעבר להישג ידו, ובמקום נתתי לו קערית של מוס שוקולד. "לפחות תאכל משהו טוב שלא יהרוס לך את השיניים. הנה, קח כפית." התיישבתי לידו והושטתי לו את הכפית.
הוא לקח ממני את הכפית והביט בי מהורהר, "אתה יודע גולי, יש משהו במה שאתה אומר." שח בנועם ופתאום משך את הגומי של תחתוני ושפך לחיקי את כל המוס הקר והחלקלק.
"הי!" צעקתי, מופתע, כמעט כועס, אבל המוס הקר שגלש לתוך תחתוני דגדג אותי בצורה נעימה, ולא יכולתי להתאפק מלחייך.
"אופס." אמר אפי והרים לעברי את גבותיו, נהנה מהפתעתי, ואז כרע על ברכיו לפני, ותוך שהוא מחייך לעצמו חיוך הזוי משך את תחתוני עד מעבר לקרסולי והחל מלקק מעלי את המוס.
התחושה של קרם שוקולד נוזלי חלקלק וקר מחד ולשונו החמימה והמחוספסת מעט של אפי מאידך הייתה מדהימה.
הזין שלי פיתח מיד זקפה עצבנית. פעם, בתקופה אחרת, הייתי תופס את הבחור שעולל לי תעלול כזה, משעין אותו על השולחן ומזיין אותו בלי לעשות חשבון, אבל זה היה פעם. התקופה שבה לא עשיתי חשבון נגמרה יחד עם נעורי. כיום לא יכולתי להרשות לעצמי דברים כאלו, משכתי את הרגע הקסום הזה כמה שיכולתי, אבל בסוף המוס לוקק עד תום ואפי הראה סימנים שהוא זומם להמשיך במצוות המציצה והליקוק של האבר היחיד בגופי שהיה אסור במגע נטול הגנה.
"צריך קונדום." משכתי אותו למעלה.
הוא ניסה להתעלם, אבל אני התעקשתי, ולמרות מחאותיו גררתי אותו לחדר השינה ונתתי לו לשים לי את הקונדום בעצמו. הוא היה קצת מגושם, אבל בהדרכתי המשימה הושלמה. אפי שב ולקח אותי לפיו וגנח בתסכול כשניסה למצוץ את האבר העטוף בגומי דק.
"איחסה, הגומי לא טעים. הטעם שלך יותר טוב."
"לא מספיק טוב כדי להסתכן בהידבקות."
"אני די בטוח שזה לא מסוכן."
"די בטוח זה לא מספיק טוב."
אפי נאנח ואמר שהוא רוצה להפסיק כבר להיות בתול.
"טוב, ננסה, אבל תהיה סבלני, ואם כואב תגיד מיד."
הוא ניסה להיות סבלני ורגוע, ואני ניסיתי כמיטב יכולתי להיות עדין, אבל זה לא הלך. הוא היה מתוח מידי ואפילו האצבע שלי, משומנת טוב, הכאיבה לו.
"אולי ננסה את זה הפוך? אמרתי.
"הפוך?" בהה בי אפי, מבוהל.
"אני מתכוון שאתה תחדור אלי."
"באמת?" הוא היה המום, "לא אכפת לך? זאת אומרת, אתה לא אקטיבי?"
"אני יכול להיות גם וגם אפי. כל אחד יכול. זה הכול עניין של גישה. יש כאלו שאיתם אני רוצה ככה, ויש כאלו שאיתם בא לי ההיפך."
"ואיך בא לך איתי?"
"אתך בא לי להיות הכול, ובעצם לא ממש אכפת לי, רק שיהיה לנו נחמד ונעים."
אפי בחן אותי מהורהר, "איך זה שאתה עונה תמיד את כל התשובות הנכונות? אני מתחיל לחשוד שאתה לא בן אדם אמיתי אלא תוכנה רומנטית משוכללת."
"או. קי. עלית עלי, אני תוכנה משוכללת מאוד. הדרך היחידה לכבות אותי היא לגעת בי בדיוק פה," כיוונתי אותו אל ישבני, "קצת יותר עמוק בבקשה, הנה, תיגע כאן." נשכבתי על בטני, "ועכשיו תדחוף לפה את הזין המתוק שלך ואולי אז..."
הוא עשה כדברי, דחף את הזין שלו עד הסוף פעם, ואחר כך עוד פעם, ידיו על כתפי ונשימתו המהירה מדגדגת את עורפי.
לכבות אותי הוא אמנם לא הצליח, אבל הוא גרם לשנינו עונג רב וקצת לפני חצות הגענו למקלחת, דביקים ומסופקים לגמרי.
"סוף סוף יש תועלת בזין הקטן שלי." אמר אפי כשנישקתי אותו ואמרתי לו שהוא נהדר.
"דביל, הזין שלך לא קטן, הוא בדיוק בגודל המתאים."
"עבדת עלי גולי, לא הצלחתי לכבות אותך. תראה איך אתה ממשיך להגיד את כל הדברים הנכונים. כנראה שהכפתור אוף שלך נמצא במקום אחר." הצטחק אפי.
"כנראה שכן, תצטרך להמשיך לחפש. לא נורא, קח את הזמן שלך, אני לא ממהר לשום מקום." אמרתי וסגרתי את הברז.
אפי השעין את מצחו על חזי והזכיר לי בלחש שהוא חייב לחזור מחר הביתה.
"אני לא מבין למה אתה חייב? אתה לא קטין, נכון? וגם אם אתה רוצה לגור עם ההורים, מה הבעיה שנמשיך להיפגש?" התפלאתי בעודי מנגב אותו במרץ
"הבעיה היא ש..." הוא אמר משהו בקול חלש כל כך עד שלא הצלחתי לשמוע.
"לא שמעתי. מה אמרת?"
"לא חשוב."
"כן חשוב. תגיד."
"לא רוצה."
"אתה חייב. אם לא תגיד לי אני אחקור אותך חקירה מדרגה שלישית. ראה הוזהרת."
אפי צחק וברח לחדר השינה ואני רצתי אחריו וחקרתי אותו נמרצות בדגדוגים ובצביטות, ואיימתי עליו שאמעך אותו אם לא יספר לי.
"לא, לא, רק לא למעוך אותי." התפוצץ אפי מצחוק, "אני לא יכול שמועכים אותי, אם תמעך אותי אני עוד עלול לספר לך שאני אוהב אותך."
אחזתי בפניו בכפות ידי והבטתי בעיניו, "אתה אוהב אותי?"
הוא עצם את העיניים וניסה לחייך, אבל שפתיו רעדו. "אופס." ניסה להתלוצץ, "לא התכוונתי לגלות לך גולי. אל תיקח את זה ברצינות."
"בסדר, אם אתה אומר אני לא אקח את זה ברצינות, אבל גם אני אוהב אותך אפי, ואני מבקש שכן תיקח את זה ברצינות כי אני לא אומר את זה לעיתים קרובות. חוץ ממך יש רק בחור אחד בעולם ששמע את זה ממני."
"באמת? מי?" שאל אפי בקול חד ושני כתמים אדומים נדלקו על עצמות לחייו.
"יוני, הבחור שאנחנו שוכבים במיטה שלו. הוא יגיע מחר בלילה, אני מקווה, ואז תכיר אותו."
"אני לא רוצה להכיר אותו." ניסה אפי לקום, והפעם ברצינות, לא בצחוק. הנחתי לו לקום ולשבת לצידי, פרשתי על רגלינו את השמיכה ושנינו ישבנו ערומים זה לצד זה, נשענים על גב העץ של מיטתו של יוני, מביטים בשטיח האפגני שהוא תלה על הקיר מול המיטה, חושבים על מה שקרה ושותקים.
בסוף נמאס לי לשתוק, גיששתי אחרי כף ידו הקטנה של אפי מתחת לשמיכה ושילבתי את אצבעותיי באלו שלו. "הייתי מאוד מאוהב ביוני, אבל זה לא הלך. אני חיפשתי זוגיות, שקט ושגרה וחיים שלווים, והוא... הוא גם אהב אותי, אבל החיים שאני רוצה לחיות משעממים אותו. הוא רוצה להתרגש כל יום מחדש, לחגוג כל הזמן, לשתות ולעשות סמים ושלישיות ומסיבות וריקודים. אני לא בנוי לזה. למענו ניסיתי, אבל זה לא הלך."
"ככה נדבקת באיידס?"
"כן, בערך. זה סיפור... סיפור מסובך שאני אספר לך פעם. זה לא חשוב עכשיו. סיפרתי לך מה אני רוצה מהחיים שלי אפי, עכשיו אני רוצה לדעת מה אתה רוצה."
הוא סובב את פניו אלי, בחן אותי במבט חודר וחייך אלי את חיוכו הנבון והמתעקל, ואז התיישב עלי, בטנו צמודה לשלי וידיו על כתפי. "אותך." אמר בפשטות, "זה הכול. זה כל מה שאני רוצה."
