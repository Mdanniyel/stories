---
id: 19169
title: "שלא תדע"
author: "חירות"
author_id: 1986
date: "2015-08-03"
category: "אהבת נשים"
tags: ['המומלצים']
prev_chapter_id: 19016
next_chapter_id: 19170
original_url: "http://gogay.co.il/story.php?id=19169"
---

# שלא תדע

ללב יש רק תפקיד אחד בחיים - הלב בוחר בשבילך, ואז הוא צוחק עלייך, "עכשיו תתמודדי, אני עשיתי את שלי, אני בחרתי, עכשיו את תתמודדי עם ההשלכות ועם המעשים ועם המחשבות ועם האכזבות ועם התקוות, עם הכל."פשוט תחיי. פשוט לחיות. את תרגישי תמיד כל דבר שיבוא, כל דבר קיים, את כל כך רגישה שאת מרגישה הכל, גם כשהבן אדם השני שותק וגם כשהיא רק שולחת לך סמס... את מרגישה הכל. זה קשה להרגיש, כי זה החיים והחיים מפחידים.את רוצה להיות שם בשבילה אבל את לא יכולה, את פשוט לא יכולה לכפות את עצמך עליה... אסור לך, פשוט אסור לך להיפגע ממנה... רק לא ממנה. תפגעי מכל בן אדם אחר, רק לא ממנה.היא יותר מדי מיוחדת. אולי זה הטריק שלה. אולי ככה היא עובדת, גורמת לך להרגיש כאילו היא משהו מיוחד כשהיא לא, היא בדיוק כמו כל אדם אחר על העולם הזה.היא רוצה להרגיש נאהבת, היא רוצה שירצו אותה, היא רוצה אהבה כמו כולם. היא פגומה, כמו כולם. כולם פחדנים. כולם מגנים על עצמם עם מלא חומות וקליפות. אבל, כל אדם אפשר לאהוב באשר הוא אדם.אז אל תפגעי ממנה, פשוט אל. היא לא יודעת, היא כנראה גם לא תדע, היא יכולה לנחש, אבל מה זה ייתן לה? היא בחיים לא תדע שאת אוהבת אותה. היא בחיים לא תדע שאת רוצה אותה. היא לא תדע עד כמה את רוצה אותה... היא לא תדע שאת רועדת מפחד ממה שהולך לקרות לו תדע. היא לא תדע כמה חשבת עליה. היא לא תדע כמה פנטזת עליה. היא לא תדע כמה רצית פשוט לנשק אותה.היא לא תדע לעולם כמה אהבת אותה. אהבה אין סופית. היא לא תדע לעולם, בחיים, בשום אפשרות שהיא, שרק היא גורמת לך להרגיש ככה. היא לא תדע כמה בכית בגללה. היא לא תדע שרעדת בגללה. היא לא תדע שרקדת בגללה. היא לא תדע ששרת בגללה. היא לא תדע שניגנת בגללה.היא כבר לא תדע. כי החלטת לשמור סוד. החלטת שלא משנה מה קורה, את לא מספרת לה. לעולם.כי אסור שהיא תדע, אסור. זה יהרוס הכל. זה ישקשק הכל. הכל ייחרב. ואת תמשכי להיות לבד. כי היא לא רוצה אותך.אז בבקשה אל תפגעי ממנה. פשוט תחיי. פשוט תמשיכי לחיות. בלי לדבר יותר מדי, לא לידה לפחות. שלא תדע. שלא תדע לעולם.
