---
id: 20298
title: "מכירים את זה ש... - פרק ה'"
author: "אפיקורס"
author_id: 1453
date: "2017-08-17"
category: "אהבת גברים"
tags: ['אהבה וזוגיות']
prev_chapter_id: 20297
next_chapter_id: 20299
original_url: "http://gogay.co.il/story.php?id=20298"
---

# מכירים את זה ש... - פרק ה'

בסוף הם לא אכלו את החומיות. איכשהו זה לא יצא, אולי בגלל שענר נורא התרגש שיש לנו אורחים והכין כל כך הרבה מטעמים עד שלאף אחד כבר לא היה מקום לחומיות פשוטות. "אתה לא צריך לבשל, הזמנתי אותם רק לקפה ועוגה, זה הכל." ציינתי וענר אמר שבסדר, הוא מבין, אבל אחר כך נכנס למטבח ולא הפסיק להכין עוד משהו, ועוד משהו, ואולי רק עוד משהו קטן? ובסוף היה עלי לפתוח את שולחן האוכל לכל אורכו כדי שיהיה מקום לכל התקרובת. הוא הכין פיצות אישיות קטנות, פאנקייק וקישים, שתי סוגי עוגות ולקינוח פחזניות עם קצפת שהיו הצלחה עצומה. אני אישית אכלתי לפחות חצי מהן עוד לפני שהאורחים הגיעו."איזה כיף לך לגור עם בן זוג שאוהב לבשל." התפעל ניר שאכל קצת מכל דבר, מה שלא הפריע לו להתלונן בלי הרף על הדיאטה ההרוסה שלו. איציק אכל פחות ממנו כי היה עסוק בדיבור עם ענר שלא אכל כלום. ברגע שהאורחים שלנו הופיעו הוא נתקף מין תזזית מוזרה, הוליך את איציק לפה ולשם, הראה לו את הדירה, את הרהיטים העתיקים והיפים שירש מדודתו, את הנוף הנהדר שנשקף מהחלונות, ולבסוף את גינת התבלינים הנאה שהוא טיפח במרפסת המרווחת שנמתחה לאורך הדירה, נשקפת אל נוף המפרץ המרהיב."לא, תודה, אני ממש מלא." התנצל ניר כשנזכרתי בחומיות המתובלות, "והאמת שקנאביס לא בא לי כל כך טוב."גם איציק סירב לחומיות מתובלות ואמר שהוא מעדיף יין טוב במקום, ושתה עוד כוס של היין הלבן היבש שענר קנה במחיר ממש לא הגיוני בשביל יין כל כך לא טעים. "אתה לא מבין שום דבר ביין." נזף בי כשלגמתי טיפה ואמרתי שהיין הזה ממש מגעיל. לפחות איציק נהנה ממנו.הם ישבו אצלנו עד שעה ממש מאוחרת, ואחר כך עבדנו עוד כמעט שעה לסדר הכל, ובכל זאת, כשהגענו למיטה רציתי סקס, אבל ענר סירב בטענה שלא בא לו. הצעתי שאלך להביא לו פרוסה מחומית הפלא, ועדיין הוא סירב. "אני עייף מאוד." התלונן, "וממש לא מתחשק לי, אתה לא יכול להתאפק עד מחר בבוקר?""טוב, בסדר." ויתרתי, "לילה טוב.""לילה טוב." ענה ענר, אבל במקום להירדם הוא התחיל לשאול אותי שאלות על ניר ואיציק. מתי הם נפגשו? ומה דעתי עליהם? האם הם גרים יחד והאם אני בטוח שהם מאוהבים?"אין לי מושג." איבדתי את סבלנותי, "למה אתה שואל את כל השאלות המשונות האלה?""סתם, תגיד, מה דעתך על איציק?""אין לי דעה עליו, לא מכיר אותו, הוא ממש לא הטעם שלי ואני חושב שהוא קצת מבוגר מידי בשביל ניר, אבל זה ממש לא עסקי.""למה מבוגר מידי?" התקומם ענר בלהט, "ניר בן שלושים ומשהו, ואיציק בן ארבעים וחמש בערך, לדעתי זה הבדל ממש אידאלי, ובכלל, ממתי יש גיל לאהבה?"אני מניח שפה הייתי צריך להתחיל לחשוד, אבל השעה הייתה מאוחרת והייתי עייף וקצת עצבני כי ענר שוב סירב לסקס. חשבתי שהקנאביס יפתור את הבעיה הזו והוא באמת פתר, בערך, אבל מסתבר שלא לגמרי, או שאולי אני טועה? ענר עבד קשה במטבח וטרח שעות על האירוח ואחר כך על הניקיון, ואני עוד דורש ממנו סקס? אני סתם חרמן אגואיסט.במשך כמה ימים אחר כך היה לי רושם שהכל בסדר, ענר אמנם היה עסוק מאוד בעבודה ועשה המון שעות נוספות, אבל סך הכל הסקס שלנו השתפר מאוד, אם כי היה בתדירות נמוכה מידי לדעתי. כשהתלוננתי ענר הסביר שזו מין תקופה כזו, יש לו לחץ בעבודה והוא מאוד עסוק, אבל זה עניין זמני, והכל יהיה בסדר, ואז התקשר אלי פתאום ניר ושאל אם אנחנו יכולים לדבר."הנה, אנחנו מדברים, מה הבעיה?"ניר נאנח אנחה עמוקה ומדאיגה ואמר שזה לא לטלפון, ומה דעתי לקפוץ לדירה שלו בהפסקת הצהריים שלי?"מה לקפוץ? אבל אתה גר בכרמל.""כבר לא, חזרתי לדירה המצ'וקמקת שלי בהדר. ייקח לך חמש דקות להגיע אלי ברגל.""וואלה? זה אומר שנפרדת מאיציק?""כן." אמר ניר בפשטות קודרת, "אני ואיציק כבר לא.""אוי, חמוד, אני ממש מצטער, אתה יודע מה? אין לנו לחץ רציני בעבודה, אני אקח לי חצי יום חופש ואשאר אתך כמה שתרצה, ענר יגיע גם היום מאוחר. מה דעתך שנכין יחד ארוחת ערב גדולה ומפנקת?""נראה." ענה ניר בעגמומיות, וסגר.הדירה של ניר בהדר הייתה דירה קטנה וחמודה ששכנה בבית אבן גדול שפעם, בתקופת המנדט, היה מפואר ואלגנטי, ואחר כך ירד מגדולתו וחולק לדירות. כשאיציק הציע לניר לגור איתו בדירה הגדולה שלו בכרמל הוא נהג בתבונה וסבלט את דירתו לכמה חודשים, וככה היה לו לאן לחזור כשהם נפרדו.התחבקנו בשתיקה ואחר כך התיישבנו במרפסת הפעוטה שלו שצפתה על גינה פנימית מטופחת מאוד שהייתה חבויה מהרחוב כמו סוד ירוק ורענן. הגינה הייתה משותפת לכל תושבי הבניין, אבל רק דיירת אחת, קשישה שתקנית וחובבת חתולים טיפחה אותה, ועשתה עבודה מעולה. היה פשוט תענוג להביט בשפע הפרחים שפרחו שם, מתעלמים מהעיר ההומה שגעשה לא רחוק מהם."הגינה הזו היא כמו סוד נחמד." היגגתי כטוב ליבי בבירה, ודחפתי את חוטמי לשיח יסמין פורח שהדיף ריח נהדר."יש סודות נחמדים ויש סודות גועליים." ענה לי ניר, מביט בעצב לתוך כוס הבירה שלו."על מה אתה מדבר ניר?" התפלאתי. מעולם לא שמעתי אותו מתפלסף ככה."על איציק, אתה יודע למה נפרדתי ממנו?""לא. רוצה לדבר על זה?""לא ממש, אבל אני חייב כי..." הוא נאנח שוב, "תגיד שביט, אתה יודע מה זה סקס חזק?""אהה... שמעתי על זה," היססתי, "זה קשור לכל הקטע הזה של שליטה וכל זה?""כן, איציק נמצא די חזק בקטע הזה, הוא ניסה לסחוף גם אותי ובהתחלה דווקא זרמתי איתו כי חלק מזה די מחרמן, אבל עם הזמן זה נעשה מעיק ומכאיב, וכשהוא ניסה לצרף גם אחרים אז... זהו, נמאס לי ועזבתי, ועכשיו הוא עם מישהו אחר שיותר בקטע הזה.""או. קיי. דברים כאלה קורים." ניסיתי לנחם אותו בחוסר כישרון, "לפעמים זה מתחיל עם  אהבה גדולה שעם הזמן מתקררת ואז רואים שאין התאמה ונפרדים אבל...""המישהו האחר הוא ענר שלך." קטע ניר את הנאום השחוק שלי, "הוא נדלק על איציק מהרגע הראשון, וזרם איתו בצורה כזאת ש... מצחיק שהתלוננת שהוא חרא סקס כי עם איציק הוא היה פשוט לוהט.""איך... מה... מאיפה אתה יודע? היית עם ענר?""לא חמוד, הייתי עם איציק שהוסיף את ענר לסשן, וככה...""מה סשן? איזה סשן? אתה והחבר שלך הזדיינתם עם החבר שלי!" צעקתי ובעטתי בשולחן מרוב זעם. הכוס שלי נפלה והתנפצה, והבירה נשפכה על הרצפה."תרגיע, לא נגעתי בו אפילו, ובכלל, מי שהביא אותו וניהל הכל היה איציק, ואחרי כמה דקות הם בכלל שכחו שגם אני שם, ואם לא הייתי קשור הייתי מסתלק באמצע.""היית קשור?" נדהמתי, "למיטה?""לא לכיסא, אבל זה לא ממש משנה כי... לא חשוב. אתה יודע למה הסקס שלך עם ענר היה כזה עלוב? כי היית נחמד מידי, מסתבר שהחבר שלך מתלהב רק אם מכאיבים לו ומשפילים אותו, ידעת את זה?""האמת ש..." נזכרתי איך ענר התנהג אחרי שהיה קצת מסטול ומה הוא דרש ממני לעשות לו והסמקתי, "חשדתי בזה קצת, אבל... אולי הוא היה מסטול או שיכור?""לא, כשהוא עם איציק הוא לא צריך כלום, זה בא לו טבעי בדיוק כמו לאיציק. מצטער שאני מפיל עליך דבר כזה שביט, התלבטתי כמעט שבוע אם לספר לך או לא, אבל בסוף החלטתי שאם אני הייתי במקומך הייתי רוצה לדעת ולכן... אתה נורא כועס עלי?""לא כועס בכלל, טוב שסיפרת לי."ניר הניח את ידו על זרועי, "נהדר, נורא פחדתי שתשנא אותי, מה אתה מתכנן לעשות עכשיו?""לארוז ולהסתלק כמובן, מה עוד אני יכול לעשות?""להסתלק לאן?""לא יודע, אני אחשוב על משהו.""מה דעתך לבוא אלי? אני יודע שזו דירה קטנה אבל החדר שינה די גדול ואם לא אכפת לך לישון איתי אז... אני לא מתכוון לסקס, רק בקטע של חברים.""תודה על ההצעה ניר, מאוד יפה מצידך, אני אחליט אחרי שאני אדבר עם ענר ואז אני אחזור אליך, תודה שסיפרת לי ולהתראות."
