---
id: 17720
title: "מקסימיליאן הגדול - פרק ג'"
author: "מיצפטל"
author_id: 1487
date: "2014-03-03"
category: "אהבת גברים"
tags: ['אהבה ביסקסואלית']
prev_chapter_id: 17719
next_chapter_id: 17721
original_url: "http://gogay.co.il/story.php?id=17720"
---

# מקסימיליאן הגדול - פרק ג'

דסי המתינה לי ליד הדירה שלי, יושבת ישיבה מזרחית על הספסל שהציב וועד הבית מול הכניסה לבניין, ומעשנת. לא ראיתי אותה יותר מחודש, היה מוזר לראותה בלי אסי לצידה. הבחנתי שהיא רזתה מעט וששערותיה התארכו.
כשראתה אותי קמה ממקומה ונעמדה לפני, סוקרת את פני בחשש. כשחייכתי אליה פרשה אלי את זרועותיה וחיבקה אותי בחזקה.
"נורא נורא התגעגעתי אליך סאני." אמרה לתוך אוזני, וידיה פלשו מתחת לסוודר שלי, מעבירות גלי עונג חמימים לאורך חוט השדרה שלי.
נכנסנו חבוקים לדירה שהייתה פעם של שלושתנו והיא נאנחה למראה הבלגאן שהשתרר בה מאז שנשארתי לבד.
"עזבי עכשיו את זה." משכתי מידה כרית שהיא ניסתה לשווא לנער ולהתפיח. "בואי הנה." התיישבתי על הכורסא, מושיב אותה על ברכי, מנשק אותה שוב ושוב.
טעם פיה המתוק, הריח שלה, מגע עורה כנגד גופי – כל אלו העירו בי אלפי זיכרונות - זיכרונות של דברים שעשיתי אתה ועם אסי.
"אסי יודע שאת פה?" שאלתי כשכבר היינו במיטה, ערומים לגמרי.
"מה זה חשוב?" אמרה בקוצר רוח, ומשכה אותי אל בין ברכיה הפשוקות, נועלת את קרסוליה על מותני.
ואז צלצל הנייד שלה. היא התעלמה מהצלצול והוא פסק אחרי כמה צרצורים, אבל אז הנייד שלי צלצל.
"עזוב את זה." היא אמרה, אבל לא יכולתי, פשוט לא יכולתי.
"אני חייב לענות, אולי זה אלכס." התרוממתי מעל לגופה ומצאתי את הנייד בתוך סבך הבגדים שעל הרצפה. זה היה אסי.
"היא אצלך סאני?"
"אה... כן. היא... אני..." הושטתי לה את הנייד, "הנה, קחי, דברי אתו את."
היא לקחה מידי בחוסר רצון את הטלפון הנייד, הקשיבה בעיניים מושפלות לנאמר בצד השני של הקו, ואז סגרה אותו בטריקה זועפת והגישה לי אותו חזרה.
"אתה כזה הומו!" אמרה בזעף לפני שהסתלקה משם בתקתוק עקבים כועס.כשחזרתי למחרת מהעבודה הרשמית שלי במשרד מכובד שאיש מעובדיו לא העלה בדעתו איך אני משלים הכנסות בלילה אסי כבר המתין לי בדירה, יושב בתנוחה תוקפנית על כורסת הטלוויזיה שלי, ושתה בירה מהפחית שהוציא מהמקרר שלי.
אסי לא טיפוס תוקפני מטבעו וגם שתיין גדול הוא לא. הבירה שלהבה את זעמו אבל האטה את תגובותיו.
הנחתי לו להתנפל עלי ולהצמיד אותי לקיר, ואז לכדתי את ידיו מאחורי גבו ונישקתי אותו בחזקה.
מוזר, גם לגברים וגם לנשים יש בדיוק אותו מבנה פה - אותו מספר שיניים, לשון אחת ושתי שפתיים - ובכל זאת, גם בעיניים עצומות ובחושך אני תמיד יכול להבדיל בין נשיקת גבר לנשיקת אישה.
זה פשוט לא אותו דבר, ואל תשאלו מה טוב יותר, זה כמו להשוות בין גלידה לשוקולד, או בין אגסים לבננות. אלו ואלו טובים באותה מידה, אבל בצורה שונה.
הוא ניסה לנשוך אותי והתפתל כנגד אחיזתי, דבר שהלהיט עוד יותר את שנינו. גררתי אותו למיטה והפלתי את עצמי עליו.
הוא עוד ניסה לגמגם כמה מחאות שאני לא יכול להתנהג ככה, ושהוא כועס עלי מאוד בגלל דסי, אבל ברגע שהזין שלי היה בפיו הוא השתתק, והמשיך לשתוק גם אחרי שהעמדתי אותו על ארבע ונדחפתי לתחת המושלם שלו.
בשלב מסוים הבחנתי שהוא בוכה חרש ונעצרתי. "אסי?" שאלתי בחוסר ביטחון, "מה קורה? אתה רוצה שאני אפסיק?"
הוא משך באפו, "לא, אל תפסיק בבקשה, זה טוב." לחש, אבל הדמעות המשיכו לזרום.
"אני מכאיב לך?" ניסיתי להבין.
"לא, כן, לא יודע, זה טוב, אבל... זו דסי, אני אוהב אותה ואני אוהב גם את זה."
"זה בסדר. אני מבין." אמרתי בעדינות, "אל תבכה זה בסדר." והמשכתי, קצת יותר בזהירות, עד שגמרנו.
"אני צריך אתכם, אני רוצה שתחזרו." אמרתי אחרי שהתקלחנו וישבנו זה מול זה על כוסות קפה ועוגה במטבח המבולגן שלי.
"כן, די ברור למה." הצטחק אסי, והעיף מבט סביבו.
"אל תהיה טיפש. זה לא בגלל הניקיון. זה בגלל ש... בגלל שאני מתגעגע נורא. אני רוצה אתכם חזרה."
"את שנינו."
"כן, את שניכם."
"אני לא יודע סאני, קשה לי עם זה שאתה והיא... אני יודע שזה טיפשי, אבל קשה לי עם הקטע הזה."
"ואם אני אבטיח שאני לא אהיה אתה לבד, אני והיא נהיה יחד, רק אם גם אתה תהיה אתנו, בסדר?"
הוא נאנח, "ותפסיק עם העבודה הזו בלילות סאני?"
"אם תחזרו אני אפסיק." הבטחתי.
"אני צריך לדבר עם דסי. ואם היא תרצה לחזור בלעדי?"
"לא." הנדתי לאות לאו, "או שניכם יחד או אף אחד לא."
"אבל סאני," התחיל אסי למחות ואז צלצל הנייד שלי וזה היה פלאפר.
"אולי תוכל לבוא הערב סאני?" ביקש בביישנות, " הפעם זה לא בשבילי אלא בשביל הגברת."
"ואיפה אתה תהיה?"
"אני... אני אלך אם תרצו, אבל..."
"אתה מעדיף להיות שם גם כן."
"כן סאני, אם זה בסדר מבחינתך."
"זה תלוי באשתך פלאפר, מה היא מעדיפה?"
"אני חושב שהיא לא תתנגד שאני אשאר. תבוא ואז נחליט."
"בסדר, אני בא. להתראות."
סגרתי ופניתי לאסי שהקשיב לי בפה פעור. "קליינטים?" שאל.
הנהנתי והוא העווה את פניו בחוסר רצון. "אתה מקנא?" שאלתי והתחלתי לחייך.
"שתוק, טיפש אחד! אני הולך, תזכור מה שהבטחת."
"אני תמיד מקיים את ההבטחות שלי. אם תבואו אני עוזב את העבודה הזו."
"טוב, אני אדבר עם דסי ואודיע לך, אבל אם היא לא תסכים אז נוכל לפעמים... הוא נעמד קרוב מידי אלי והחליק את אצבעותיו על חזי.
הרחקתי אותו ממני. "לא אסי, התכוונתי למה שאמרתי, או שניכם או אף אחד לא."הפעם פלאפר ואשתו חיכו לי ביחד לבושים בגדים רגילים נראים כמו סתם זוג שמארח אורח מן השורה. שתינו יין, האזנו למבחר של שירים משנות השישים, ואחר כך רקדתי טנגו עם הגברת חווה בעוד פלאפר יושב על הספה ומביט בנו. הוא סירב לרקוד בטענה שהוא גולם עם רגלים שמאליות, אבל נראה היה שהוא נהנה לצפות בנו.
בתום הריקוד עברנו לחדר השינה, וחווה הניחה לי להפשיט אותה. לרווחתי היא לבשה הפעם סתם לבנים פשוטים מכותנה עם ציורי ורדים קטנים ועדינים וקישוטי תחרה ורדרדים ורומנטיים.
הפעם הכול היה פשוט ונחמד - אור עמום ורך, קולו המלטף של פרנק סינטרה ברקע, ופלאפר, ערום ונרגש, מביט בנו.
בהתחלה הוא רק צפה מהצד, ואחר כך, בעידודה של אשתו, הצטרף, קצת ביישן בהתחלה, אבל נועז יותר ויותר ככל שהעסק התחמם.
קודם דאגנו לגברת שגמרה וגמרה, ושוב גמרה, ואז ביקשה לנוח ולהביט איך אנחנו נהנים. ושוב הניח פלאפר את ראשו על גופה, טומן את פניו בין שדיה, ומניח לי ליהנות מישבנו.
כמו קודם הוא גמר בכף ידה של אשתו, ומיד אחר כך התרומם ונישק אותה נשיקה לוהטת של תודה ושמחה.
"מתי תוכל לבוא שוב?" שאלה חווה כשליוותה אותי לפתח. פלאפר כבר ישן, כמו תמיד אחרי שהיה גומר, מקופל כמו עובר, וחיוך מאושר על פניו.
"לא יודע. יש לי כמה עניינים משפחתיים לסיים ואני עדיין לא יודע איך זה ייגמר, אבל יש לנו בחור חדש אחד במכון שאלכס ישמח לשלוח אליכם." הבטחתי, ונפרדתי ממנה בנשיקה צנועה על הלחי.כשנכנסתי לדירה לא הכרתי אותה. הכול היה הפוך ומלא מזוודות וקרטונים. אסי עמד על ברכיו לפני המקרר הפתוח ושפשף את המדפים במטלית לחה.
"הכול באשמתך." החמיץ לעברי פנים, "אתה זה שרצית שגם היא תהיה אתנו אז תאכל אותה."
דסי הסתערה עלי מהמקלחת ונזפה בי קשות על מצב האמבטיה והכיור, ומיד נשלחתי לשפשף את האסלה עם מברשת וכלור.
הגענו למיטה רק אחרי חצות. למרות שהייתי הרוס מעייפות וכאב לי הגב מרוב קרצופים הייתי מאושר לשכב בין שניהם, ידי האחת על ישבנו המושלם של אסי, והשנייה על החזה הרך של דסי. בפעם הראשונה מאז שהם עזבו נרדמתי עם חיוך גדול על הפנים.
אני מקווה שהבחור החדש ידע איך להסתדר עם פלאפר ואשתו, וגם אם לא, כעת כשאני חבר ותיק של המשפחה תמיד אוכל לקפוץ אליהם לביקור.
