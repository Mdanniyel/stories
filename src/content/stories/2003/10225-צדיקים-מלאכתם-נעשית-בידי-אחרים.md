---
id: 10225
title: "צדיקים, מלאכתם נעשית בידי אחרים"
author: "אלכימאי"
author_id: 818
date: "2003-07-06"
category: "יציאה מהארון"
tags: ['המיוחדים', 'יציאה מהארון', 'הפעם הראשונה', 'משהו שונה', 'סיפורים: דעות', 'הנקמה המתוקה']
prev_chapter_id: None
next_chapter_id: None
original_url: "http://gogay.co.il/story.php?id=10225"
---

# צדיקים, מלאכתם נעשית בידי אחרים

הכל התחיל לפני שנתיים כשפגשתי את אלון, בחור חמוד ושווה. מהר מאד נדלקה אש האהבה בינינו ומצאנו את עצמנו בשנה של שיכרון חושים, של שיאים בלתי ניתנים לתיאור, של להבת אהבה עוצמתית גדולה ונפלאה, עד לאותו הערב הנורא.


לעולם לא אשכח את אותו הערב, ישבנו בסלון וצפינו בסידרה האהובה עלינו, כשפתאום קיבלתי קריאה לעבודה להגיע לאזור אשדוד בדחיפות. קמתי באי-חשק והתחלתי להתארגן, אמרתי לאלון שיש קריאה באשדוד ואני מאמין שאחזור עד חצות. יצאתי מצוברח מהבית והתחלתי לנסוע לכיוון אשדוד. אחרי 20 דקות נסיעה הודיעו לי שהבעייה נפתרה ושאני יכול לחזור הביתה. 


החלטתי להפתיע את אלון, התקשרתי למסעדה האהובה עלינו וביקשתי שישלחו לביתנו את המנה המיוחדת בתוספת היין המתקתק הזה ששתינו בפעם שעברה. ביקשתי שהשליח יפגוש אותי למטה, כדי שאתן לו ורד שיוכל להביא לאלון יחד עם הארוחה. 


הגעתי לביתי וחיכיתי למטה לשליח, הבית כולו היה חשוך, חשבתי שאלון כבר נרדם והתפלאתי על השעה המוקדמת. השליח הגיע, נתתי לו את הורד ופתק שכתבתי לאהובי, חיכתי שהשליח ירד והתחלתי להתארגן לעלות הביתה, כשלפתע ראיתי דמות של גבר גבוה ושרירי יורדת במהירות מחדר המדרגות, ובמקביל בבת אחת נדלק האור בכל הבית. 


עליתי הביתה וכשנכנסתי אלון צעק מהאמבטיה שהוא הופתע והוא בדיוק התקלח כשהשליח הגיע. הלכתי לחדר השנה וגיליתי שכנראה מרוב בהלה בחורינו הגבוה והמסוקס שכח את תחתוניו שהיו זרוקות בחדר (אני מכיר את תחתוניו של אלון ואת מידותיו כנ"ל את שלי וללא ספק הם לא היו שלו או שלי). התקשרתי למסעדה וביקשתי את הטלפון של השליח שהודה מיד שחצי דקה אחרי שהוא יצא נפתחה הדלת והבחור הגבוה והשרירי יצא במהירות מהבית תוך שהוא מכפתר את חולצתו במדרגות. 


אלון ניסה להכחיש אבל ללא הצלחה, רק רציתי לדעת כמה זמן הם ביחד והוא בפרץ של כנות הודה שזה כבר נמשך חודש, לקחתי כמה דברים ונסעתי להורים, למחרת הודעתי לאלון שהוא עוזב את הדירה עוד באותו היום, והייתי עסוק בלארוז את כל הדברים שלו. עשיתי חשבון של הדברים המשותפים ונתתי לו צ'ק על סכום של מחצית הרכוש המשותף.



שלושה חודשים הייתי סמרטוט לא ידעתי איך אוספים את החלקים וממשיכים הלאה, כמובן שסימנתי את אלון באיקס אחד גדול, לא הייתי מוכן לשמוע על האפשרות להיות איתו בקשר. אחרי טיפול קצר והמון תמיכת חברים הבנתי שאלון הוא אחד מאותם החארות, שלא חסרים כמותם, אבל עדיין יש הרבה אחרים שהם לא כאלה (האמנתי ואני עדיין מאמין). באותה תקופה התחלתי עבודה חדשה והיה לי הרבה זמן לפתח את תחביבי ולהנות קצת מהלבד. 


לפני שבועיים הכרתי את שרון, דרך האינטרנט במטרה לסטוץ, שרון הגיע הרשים אותי ביופיו ובגבריותו, הזדיינו שלוש פעמים ולפני שהלך אמר שרון שאין לו כל רצון בקשר אבל הוא ישמח לבוא מדי פעם ולהנות איתי. הסכמתי גם לי לא התאים קשר אבל יזיז חתיך כמוהו בהחלט בא בחשבון. 


שרון הגיע עוד פעמיים-שלוש לביתי, ובפעם הרביעית כשהתקשר אמרתי לו שאי אפשר אצלי, אבל אשמח לבוא אליו. שרון היסס אמר שיברר משהו ואחרי 10 דקות התקשר ואמר לי לבוא. הגעתי לדירתו עשינו קצת Fun ואז שרון הלך להתקלח, לא רציתי להתקלח איתו אז חיכיתי במיטה. שניה לפני שנכנס לאמבטיה קיבל שרון טלפון, ופתאום נעשה עצבני כשאמר בטלפון: "אני לא אהיה מוכן עוד 10 דקות, תחכה לי שם אני אגיע תוך חצי שעה אין צורך שתבוא לכאן". שרון סיים את השיחה חיוור כולו, שאלתי מה קרה והוא מילמל משהו על זה שההורים שלו עומדים להפתיע בביקור (אלאק השעה כמעט חצות), אני אולי נראה אהבל אבל באמת שאני לא. לא נעשים חיוורים בגלל הורים, משהו הריח לא טוב. 


שרון רץ להתקלח והטלפון נשאר לידי. עברה אולי חצי דקה עד שבפרץ של סקרנות הסתכלתי וראיתי שהשיחה שנכנסה הייתה מבחור בשם "אלון" ולידה אייקון של לב (אלאק אבא שלו). באותו רגע הבנתי שהוא בוגד. הפאזל פתאום הושלם לי בראש לא הייתי צריך לבדוק את המספר ולגלות שזה אלון שלי. הייתה זו דמותו של שרון ששוחזרה במוחי. בחור גבוה ושרירי... הכל חזר אלי והתחלתי לרעוד, הבנתי שאלון בגד בי עם שרון ועכשיו הם ביחד אבל שרון קצת אוהב מ"הצד". 


החלטתי שאני עומד לעשות את משחק חיי, התקשרתי לאלון ונכנסתי לאמבטיה כשאלון ענה, תוך שאני מכסה את הרמקול בכיסי, התקרבתי לשרון ואמרתי לו "חכה רגע מה אתה ממהר, תן לי להנות קצת ממך" שרון אמר בעצבים "מה לא הבנת ההורים שלי באים עוד 10 דקות" בלי לחכות לאישורו עברתי אל הכלי שלו, שרון נאנח ואמר בכל רם (כנראה נפלט לו) הלוואי שהחבר שלי היה יודע לעשות את העבודה כמוך. "אה יש לך חבר? וחשבת לספר לי מתי?" הטחתי בו. יצאתי מהאמבטיה עם הטלפון וידאתי שאלון עדיין על הקו שומע הכל. 


יצאתי מהבית וחיכיתי שיעלה, כשראיתי אותו חייכתי, "אהלן" אמרתי לו, "רק יצאתי מהאמבטיה ...". כשאלון ניסה לכבוש את זעמו ידעתי, אין לי אליו ולא יהיה לי שום רגש! מי שמבשל אוכל מסריח בערב שבת, שלא יתפלא שהוא מקבל קלקול קיבה למחרת.


אני שונא בוגדים. אם הייתי יודע שלשרון יש חבר, בחיים לא הייתי מתחיל איתו, גם אם הייתי יודע שזה אלון. אני מאחל לאלון ושרון וכל שאר הבוגדים בעולם דבר אחד, שכל החיים שלכם תסבלו ותהיו במתח תמידי לגבי האפשרות שתיתפסו. ולשניכם ספציפית אני מאחל שתרקבו אחד עם השני. לפעמים צדיקים, מלאכתם נעשית בידי אחרים.
