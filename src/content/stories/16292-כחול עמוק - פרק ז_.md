---
id: 16292
title: "כחול עמוק - פרק ז'"
author: "בלונדר"
author_id: 1720
date: "2011-02-21"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16289
next_chapter_id: 16299
original_url: "http://gogay.co.il/story.php?id=16292"
---

# כחול עמוק - פרק ז'

הפסקתי את החיבוק שלנו, מתבשלת בכל המידע שקיבלתי. המידע שהייתי מעדיפה שלא לקבל בכלל.

"מה קרה?" אלה נראתה מבוהלת מהתגובה שלי "את מרגישה טוב?"

"לא, אני חושבת שלא" נתתי מבט לכיוון המעטפה שיבהיר לה מה ראיתי. "מה זה?" הצבעתי למעטפה.

אלה נראתה מבוהלת "לא מה שאת חושבת!" היא חטפה את המעטפה מהשולחן וזרקה אותה לתוך מגירה בחדר האוכל.

"על מה אני חושבת?" ניסיתי לדלות ממנה מידע אודות המעטפה.

היא נראתה עצבנית "כל מחשבה שלא תהיה, זה בטח לא מה שכתוב במעטפה ועדיף שזה יישאר כך."

"את בוגדת בי?"

היא מאבדת לגמרי סבלנות "למה את ישר נכנסת לדראמות? גאד דמת!"

"את מנהלת את הדראמות! זה כל כך שקוף! אין לך מה להכחיש!"

היא עמדה מולי חסרת אונים "אני אוהבת אותך! למה שאני אעשה לך דבר כזה?!"

הפעם הראשונה ששמעתי ממנה את המשפט 'אני אוהבת אותך' גרמה לי כמעט לפרוץ בבכי.

ניסיתי לעלות על פניי חיוך מפייס. "את באמת מתכוונת לזה?"

היא הסמיקה כמו עגבנייה "כן..."

הבטנו אחת על השנייה כמה דקות ארוכות, הייתה שתיקה בחדר.

הבטתי באלה שלי, מאמינה לה שהיא רק שלי ומחייכת.

מעולם לא נהניתי כל כך מדממה כזאת, רק להביט בה ולשתוק.

להביט בעיניה הכחולות, להביט בשערה החום אדמדם, בשפתיה הוורודות, במצחה החלק וכן... נתתי גם מבט חטוף לעבר שדייה היפים והקומפקטים.

פתאום משום מקום נשמע קרקור חזק, בחיים לא חשבתי שבטן יכולה להשמיע כזה קרקור!

"אופס" החזקתי את הבטן מובכת מהצליל שהשמיעה לפני שניות מעטות.

אלה התחילה לצחוק וחבקה אותי "מה זה היה?"

"אני לא יודעת, נראה לי שזה היה קניק שיצא לי מהמרפק" ניסיתי להכחיש.

אחרי כמה שניות נפתחה דלת המקרר ואלה צדה לה מעט מצרכים "זה דווקא חמוד- הקרקור הזה שלך."

בחנתי לי בשתיקה את חומרי הגלם שנפרסו על השולחן. ביניהם היו ירקות, בשר קצוץ, תבלינים, ביצים וחבילת מצות שכנראה נשארה עוד מפסח.

אלה אספה את שיערה לקוקו גבוה, קשרה סינר למותנה ונתנה לי מבט מחויך "מציות את אוהבת?"

התיישבתי לי  ליד השולחן "ברגע זה גם בשר פילים נשמע לי טעים."

אלה הרטיבה כמה מצות וסגרה אותם בתוך שקית ניילון "טוב, נתחיל מזה שזה לא בשר פילים."

לא חלפה חצי שעה ועל השולחן כבר היו פרוסים כל הכלים, האוכל והשתייה.

המציות היו נראות נפלא! הן נראו שחומות ויפות וריחן הטריף לי את כל החושים.

"בתיאבון" אלה התיישבה והביטה בי, מחכה שאני אתחיל באכילה. 

הבטתי על השולחן העמוס, אומרת תודה ענקית לאלוהים על כל הטוב הזה ולא יודעת מאיפה להתחיל. אחרי כמה שניות של התלבטות התחלתי להעמיס על הצלחת ערימות של אוכל ופשוט לטחון, הייתי כל כך רעבה שהאוכל הזה היה באותו רגע מצרך קיומי בשבילי.

אלה מביטה בי בשעת המעשה ומעלה חיוך ענק על פנייה, מן חיוך שבא,רגע לפני הצחוק. "לאט... את לא צריכה למהר לשום מקום."

הפסקתי מהר את האכילה, מביטה בה לשנייה, לא יודעת מה לעשות עם מצבור האוכל הזה שאני לועסת ברגע זה.

הפעם, אלה לא התאפקה והתחילה לצחוק. אני הראיתי סימני עלבון והתכוונתי להגיד לה להפסיק לצחוק, אבל כשבאתי לדבר, הדבר היחיד שיצא זה מטר של צלילים לא מובנים.

"שלי... את מזכירה עכשיו, קופי את חכם חנוכה!" היא מנסה לנגב את הדמעה שהתפרצה לה עקב גל הצחוק.

לקחתי שנייה ובלעתי בבת-אחת את האוכל ולקחתי לגימה מהמשקה "מי זה חכם חנוכה?"

אלה הפסיקה לצחוק ונתנה לי מבט כזה של מישהי שנפלה מהירח בזה הרגע. "את רוצה להגיד לי שאת לא יודעת מי זה חכם חנוכה?!"

עשיתי תנועה של שלילה עם הראש, מאיפה אני אמורה לדעת מי זה? למה זה נראה לה כל כך מוזר שאני לא יודעת מי זה?

"חכם חנוכה, זה האיש המצחיק עם המשקפיים, זה שמברך עם פה מלא, מחגיגה בסנוקר."

אני ממשיכה להביט בה כאילו היא מדברת צרפתית עתיקה.

"כל המדינה ראתה את הסרט הזה ואת לא יודעת על מה אני מדברת?" היא שמה לב שאני ממשיכה לשתוק. "את לא בקולנוע? איך את לא מכירה את הסרט?"

לקחתי עוד לגימה מהכוס הקרה "זה סרט בורקס?"

אלה העלתה חיוך של ניצחון "אז את מכירה את הסרט?"

"לא." דרכתי לה ישר על כל הציפיות. "אבא שלי קורה לז'אנר הזה, זבל של סרטים, זה כנראה לא ממש הצחיק אותו כי הוא רגיל להומור רוסי."

היא מתחילה לצחוק. "מה זה הומור רוסי? נאומים של סטאלין בטלוויזיה?"

העליתי חיוך על הפנים. "משהו קרוב, אחרי הכול גם אני לא צוחקת מההומור הזה."

אלה התחילה לפנות את הצלחות הריקות לכיור "את יודעת לדבר רוסית?" היא עמדה לרגע אחד עם הגב אליי, מה שנתן לי השקפה מלאה על הישבן היפה שלה. קמתי מהכיסא, נצמדת אל גבה ומריחה את ריח השמפו המטריף שלה. "אני לא מדברת ממש רוסית, אבל דיברתי כשהייתי קטנה."

היא צחקה, כנראה גם ממבוכה. "תדברי ברוסית, זה עושה לי את זה."

נתתי לה נשיקה רכה על הצוואר היפה שלה, לא יכולה להתעלם ממה שהיא עושה לי בבטן. "זה באמת עושה לך את זה?"

היא הסתובבה אליי, צמודה אליי עם חלקה הקדמי "לא באמת, אבל הייתי שמחה לשמוע משפט ברוסית."

"את מכירה מילים?"

היא חשבה כמה שניות והביטה בי מרוצה מעצמה "בלאט!" היא ניסתה לעשות מן מבטה רוסי כזה מצחיק.

כמעט נחנקתי מרוב צחוק! היא הייתה כל כך חמודה באותו רגע! נתתי לה נשיקה קצרה על הפה. "אל תגידי את זה בחיים שלך ליד רוסים."

"למה?"

"זאת פשוט מילה מאוד לא מכובדת." אחרי המשפט יצא לי מן פיהוק כזה בלתי נשלט. הנחתי את הראש על השקע שבין צווארה של אלה לבין כתפה "אני מרגישה עייפה עכשיו."

היא לטפה את הגב שלי בעדינות "אז תשני."

"אני לא יכולה! אני מרגישה שזה יהיה בזבוז זמן איום!"

"את גם ככה לא עושה משהו מיוחד, פשוט תלכי לישון."

"אבל אני לא ארצה להתעורר אחר כך."

"תגידי."

"כן?" הרמתי את ראשי.

"למה לא חזרת לבית שלך אחרי בית ספר והלכת דווקא אליי?"

"את באמת שואלת?" עזבתי את אלה והתיישבתי על הספה. חשבתי מעט, האמת כי לא ידעתי מה להגיד לה. האם להגיד את האמת? ומה היא בדיוק האמת?

"אני לא יודעת, אני חושבת שזה בגלל שלא רציתי לפתור בעיות עכשיו עם המשפחה שלי."

אלה התיישבה לידי. השענתי את ראשי על כתפה ועצמתי עיניים "סתם, כל מיני."

"זה בגלל מה שאח שלך ראה?"

תפסתי פיהוק נוסף "גם..."

הרגשתי מנומנמת והתחלתי לנקר, ככול שרציתי לפתוח את העיניים, כך הם יותר רצו להיסגר.

השינה שלי הייתה שנת מחשבות, חשבתי על הבית, על אלה, על המעטפה, על צליל... רגע, צליל אמרה לי משהו בבית הספר... משהו שאני צריכה לזכור...

"ההפגנה!!!" קמתי מבוהלת. "מה השעה?!"

פתאום הייתה שתיקה, הבטתי סביבי בוחנת את הבית הריק, מנסה להבין היכן אלה, הרי כשנרדמתי הנחתי את הראש שלי על כתפה.

אני קמה לאט, לאט מהספה ומתחילה לשמוע קולות.

"את חושבת שהיא יודעת עלינו?"

זה היה קול מוכר שצלצל לי באוזן היטב.

"תדבר יותר בשקט שלא תעיר אותה" נשמע קולה של אלה.

התקדמתי בזהירות, לא מאמינה למשמע אוזניי, אלה מסתירה ממני משהו? זה הגיוני? אבל ממה שיצא לי להכיר היא בן-אדם הגון וישר ולא יתאים לה לעשות לי דבר כזה והיא אמרה לי אפילו! היא אוהבת אותי!

"היא אוהבת אותי, היא אוהבת אותי..." ככה מלמלתי לעצמי בהליכתי לחדר שנשמעו ממנו הקולות.

ניצבתי מול הדלת שכל כך לא רציתי לפתוח, פחדתי שלא אוכל לספוג את מה שמתחולל שם, אך נראה שלא היה לי שליטה על הגוף וידי החלה לסובב בעדינות את ידית הדלת.

הדלת נפתחה בבת-אחת והמראה שנגלה לעיניי היה בלתי נתפס! בדיוק מה שחששתי ממנו...

אלה ולא אחר מאשר תומר מתמזמזים בחושניות.

כשהם מבחינים בי הם מפסיקים את מעשיהם ואלה מביטה בי מופתעת. "שלי!"

גופי רועד והדבר היחידי שאני רוצה לעשות עכשיו זה לתקוע לעצמי כדור בראש "איך את יכולה לעשות לי דבר כזה?! ועוד עם אח שלי?!"

תומר מנגב את פיו וצוחק מעט "ואת חשבת שהיא לסבית כמוך, אה?!"

"תומר! עוף מפה תכף ומיד!!! ושלא תעז לדבר איתי בכלל יא חתיכת מניאק מזדיין!!!" אני צועקת בבת-אחת את כל מה שיש לי ותומר יוצא בחיוך גאה מהחדר ומשאיר מאחוריו את אלה ששותקת.

אלה מביטה בי ולא יודעת מה לומר. לפתע אני מבחינה בחיוך קטן שמתפשט לה על השפתיים "את ממש טיפשה, אה?!"

"איך את יכולה לעשות לי דבר כזה? זה לא את!!!"

"אני יכולה ועוד איך" היא מתחילה לצחוק. "את באמת אכלת את כל הבולשיט שמכרתי לך, אה?!"

"לא... את לא באמת מתכוונת למה שאת אומרת!" דמעות מתחילות לזלוג לי ללא הפסקה ואני מרגישה איך כל המקום הבטוח הזה שבניתי לי באילת מתפרק בבת-אחת. "למה את עושה לי את זה?!"

אלה מפסיקה לצחוק ומחייכת חיוך מרושע "למה אני עושה לך את זה?! זה פשוט מאוד! נקמה, נקמה בך על מה שעוללת לאחותי!!!" הצחוק שלה לאט, לאט הופך לבכי "אם לא את היית, אז אחותי הייתה חיה!!!"

כל הגוף שלי רועד והמוח מבשר לי בלחישות 'רוצחת, רוצחת...'

אני מתקרבת לאלה שנראית שבורה על הרצפה, לא פחות ממני "אלה, בבקשה אל תבכי... תאמיני לי שאני מעדיפה למות ושהיא תחייה!"

"יש לה סיבה מספיק טובה לבכות" נשמע קול מוכר מאחוריי.

אני מסתובבת ולהפתעתי הרבה ישנה עוד אלה מאחוריי, לא אלה! זאת סתיו!

"סתיו! את לא יודעת כמה שאני מצטערת!!! זאת אשמתי!!!"

סתיו מחייכת ומתחילה להיעלם.

"סתיו! סתיו!..." אני מנסה לצעוק לתוך החשכה.

אני מתעוררת בבהלה, כולי מזיעה וחמה.

פתאום אני מבחינה שאני עדיין על הספה, מניחה את ראשי על ברכיה של אלה ומכוסה בשמיכה.

אני מביטה באלה שישנה בישיבה. היא כל כך יפה, איך יכולתי לחלום עלייה דבר כזה... היא בחיים לא תבגוד בי, אחרת איך אפשר להסביר את זה שהיא דואגת לי כל כך?

בהיתי באלה, היא השרתה כל כך הרבה שלווה ורוגע ונראה כאילו שום דבר לא מטריד אותה בשנתה. אני כל כך רוצה לסמוך עליה בעיניים עצומות, הלוואי! הרי זה בסיסה של מערכת יחסים, אמון הדדי, אבל אני מפחדת, אני מפחדת שכל זה יתמוטט לי בפנים, שאני אגלה שחייתי בשקר ואלה היא האחראית לכך. ברור למדי שאם דבר כזה איום ונורא יקרה אני לא אוכל להתמודד עם זה ואפילו חולפת לי המחשבה של לשים קץ לחיי. כמובן שאני מיד מתנערת ממחשבה זו.

בחיים לא חשבתי שאשתגע כך על בחורה. 

אני יודעת שאני סומכת עליה.

אלה פתחה עיניים כשפיהוק גדול נלווה לפעולת ההתעוררות שלה.

היא נראתה כל כך חמודה! שתקתי והבטתי בה מספר שניות.

היא התמתחה מעט ונגבה בעדינות את עיניה.

"בוקר טוב היפיפייה הנרדמת!" חייכתי אליה.

"מי שמדברת" אלה התעוררה בבת-אחת.

המשכתי להביט בה, מנסה לעכל את הקשר בינה לבין האלה שהופיעה לי בחלום.

"מה קרה?" היא קטעה לי את המחשבות.

"מה?"

"למה את בוחנת אותי ככה?"

אין, היא משהו! ניסיתי מהר לשנות מבט "אין סיבה מיוחדת."

הצצתי בשעון שהיה תלוי מעל המקרר "שיט!"

"מה קרה?"

"אני מאחרת! הבטחתי לצליל שאני אהיה בהפגנה הזו."

אלה קמה מהספה מתמתחת "תמסרי לה את התנצלותי, אני לא אוכל לבוא."

"למה? אני לא רוצה להיות שם בלעדייך."

"אין מה לעשות, אני צריכה לעשות כבר קניות, אין אוכל בבית הזה." היא הוציאה הנחה כבדה.

"את רוצה שאני אבוא איתך?"

"שלי, תלכי להפגנה בשביל צליל, היא מאוד רוצה שתבואי."

ניסיתי לעשות פרצוף של אש פפיז, אבל נראה לי שיצא לי במקום סתם פרצוף מטריד.

"אני מצטערת שלוצ'קה, נשבעת לך שפעם הבאה אני באה לאן שתבקשי."

"אולי תעשי את הקניות בפעם אחרת? חוץ מזה, אם חסר לך אוכל את יכולה לאכול אצלי בבית."



יצאתי מהבית בשיא הבאסה, לוקחת את רגליי לכיוון בית החולים, אחרי הכול הבטחתי לצליל שאני אבוא והבטחות מקיימים.



אחרי זמן מה של הליכה הגעתי למקום ההפגנה. היו שם מעט אנשים, לפחות יחסית למה שדמיינתי. 

כל האנשים שהיו עמדו עם שלטים ענקיים שעליהם כתובות סיסמאות נדושות, הרגשתי ממש כמו עב"ם באותו המקום. אני בטוחה שתשעים אחוז מהאנשים כאן צמחונים. אף פעם לא הבנתי איך אפשר להיות צמחוני! לא חלילה שאני מזלזלת. להפך, ניסיתי להיות צמחונית והחזקתי שעתיים(באשמת אימא שלי).

חיפשתי את צליל בין ההמון הזועם, ולמען האמת זה ממש לא היה קשה. נהפכהו, היא הייתה בראש ויותר זועמת מכל קבוצת המפגינים ביחד! 

אין! היא משהו מיוחד! 

התקרבתי אליה בשקט, בשקט. די חוששת לשלומי, הרי את כל הזעם הזה היא יכולה בן רגע להפנות אליי.

"הי! מה קורה? איזה כיף לראות אותך פה!" ברגע שצליל הבחינה בי כל זעמה נמוג.

"כן... אה! דרך אגב, אלה לא תוכל להגיע, יש לה כמה מטלות לעשות."

צליל חייכה "אני מבינה שקשה לך עם זה."

"יופי, ממש בוגר מצידך!"

"את מוזמנת לקחת שלט משם" היא הצביע על ערמת שלטים שהייתה בפינה. "יש גם כמה ריקים שם, אז את יכולה לכתוב עליהם מה שאת רוצה."

מיד הניצוצות חזרו לעיניי, אני מתה על עבודות יצירה!

רצתי לכיוון השלטים, חוטפת כמה טושים מכמה חברה צמחונים ומתחילה לצייר כאוות נפשי.

"השלט מוכן!" קראתי בהתלהבות לצליל כשאני מניפה בשלט.

"איך זה קשור?" צליל בחנה את השלט.

חשבתי מספר שניות "יש קשר כל שהוא, את פשוט לא למדת אומנות, אז את לא יודעת מה המסר."

"כן, והרופאים בבית החולים מבינים אומנות..."

"רופאים זה בדרך כלל אנשים משכילים."

פתאום נגש אליי מישהו ובחן את השלט "למה ציירת על השלט פרפרים ולבבות?"

צליל גיחכה "יש לזה מסר אומנותי..."



אפשר להגיד שאחרי שהחלפתי את השלט, צעקתי כל מני דברים וגם הספקתי לאבד את קולי, די התחלתי למצות את העניין. 

"אנחנו הולכות?" פניתי לצליל שהייתה עדיין אחוזת זעם ומוטיבציה בניגוד אליי.

"למה? לא כיף לך?"

"תעשי לי טובה, אנחנו כבר צועקות שעתיים אותם דברים ואני בטוחה שזה לא מזיז לאף אחד שם את העפעף!"

"עברה רק חצי שעה."

ניסיתי את מזלי עוד פעם עם פרצוף האש פפיז שגם הפעם נראה מטריד במיוחד.

צליל נשברה "בסדר! בסדר! רק תמחקי בבקשה את הפרצוף המטומטם שאת עושה!"

"למה? זה לא חמוד?" המשכתי לעשות את אותו הפרצוף שנהפך למטריד יותר מרגע לדודלי.

"לאן את רוצה ללכת?" היא נראתה חסרת סבלנות.

"אני רוצה ללכת למסעדת הבשר שקרובה לטיילת."

"למה? מה כבר יש לך לעשות שם?"

"אה, כן! אני רוצה לעבוד שם."



התחלנו ללכת, אני וצליל לכיוון המסעדה.

"למה את צריכה לעבוד שם?" צליל התעניינה, הרי ברור שהיא צריכה סיבה מספיק טובה כדי לעזוב הפגנה גדולה ומהפכנית כזו.

"אני צריכה להשיג כסף."

"לא! באמת? נו זה כבר ברור לי! למה את צריכה את הכסף?"

"זה סוד." 

"נו בחייך! אנחנו חברות, לא? וחוץ מזה הפסדתי הפגנה בגללך, כדאי שזה יהיה שווה את זה."

כחכחתי בגרון "אני עושה את זה בשביל אלה."

היא חייכה. "וואי! את ממש חמודה! הלוואי ועומרי היה מתחשב כמוך!"

עצרתי בעצבים "למה את משווה אותי אליו?! הוא גבר! זה שונה לגמרי."

"צודקת, לא חשבתי על זה." 

המשכתי ללכת "אני רוצה לחסוך לה כסף למאבחן."

"למה מאבחן?"

"אני בטוחה שהיא סובלת מכל מני לקויות למידה והפרעות קשב וריכוז, היא ממש מזכירה את אח שלי בדברים האלו שכן סובל מאותם הדברים."

"את בן-אדם מדהים, שלי."

"אל תגזימי."

"לא! אני באמת לא מגזימה! אני בחיים לא הייתי חושבת על לעשות דבר כזה לטובת מישהו שאני אוהבת."

"אני בטוחה שכן ואת פשוט לא מודעת לזה."



הגענו למסעדה שהייתה מפוצצת באנשים, כולם לבושים לתפארת מדינת ישראל ורק אני וצליל נראות כמו זוג פליטות שחצו ברגע זה את כל הנגב ומצרים.

נכנסנו, מנסות להסתיר את קיומינו, מתקדמות לעבר המטבח וחדר העובדים.

צליל, שהיא כמובן המנהיגה מבינינו, ניגשת לאחד העובדים "שלום, אנחנו רוצות לעבוד כאן, כלומר היא רוצה לעבוד כאן," היא מצביעה עליי ואני מחייכת ומרגישה כמו ילדה מוגבלת שלא יכולה לדבר בכוחות עצמה.

"בטח! אנחנו בדיוק מחפשים עובדים, בת כמה את?"

"שבע עשרה וחצי" עניתי מהר כדי להוכיח שביכולתי גם לדבר ולא רק לנופף ולשתוק כמו שמצפים מדוגמניות.

המלצר רשם את הפרטים וחייך אלינו חיוך מלצרי למדי. "אנחנו נתקשר אליך בהקדם."

"תודה רבה" חייכתי חיוך מאולץ וניסיתי ליצור לעצמי שם של בן-אדם תרבותי במסעדה, מה שאני בפירוש לא.

צליל, בהתלהבות יתרה משכה אותי היישר אל מחוץ לחנות.

היא הובילה אותי לגדר אבנים, שם התיישבנו.

"את חושבת שהם יקבלו אותך?" היא פתחה בנימה של שיחת בנות.

"אני מאוד מקווה" ניסיתי להתיישב בישיבה נוחה. "צלילוש, תגידי משהו."

"משהו."

"נו, זה לא מצחיק."

"דברי!" היא זירזה אותי, ונראה שסיקרן אותה לשמוע את שיש לי להגיד.

"איך את יודעת שעומרי אוהב אותך?"

"מה זאת השאלה הזאת?"

"מה זה משנה? תעני לי על השאלה."

היא הביטה מספר שניות על הירח שהתחיל לצוץ בשמי היום "אני לא יודעת, אני פשוט סומכת עליו."

פתאום הבחנתי באלה שהולכת עם שקיות! היא הייתה רחוקה מאיתנו ונראתה מהורהרת במחשבותיה.

הבטתי בה, מנסה לא להתבלט "הנה אלה."

צליל הביטה לאותו כיוון "את לא הולכת לקרוא לה?"

באותה שנייה צץ במוחי רעיון גאוני. "צלילוש... אני צריכה את עזרתך."

צליל הסתכלה עליי במבט מפוחד "מה עובר לך עכשיו בראש?"

התפשט על פניי באותו רגע חיוך מלחיץ, "את הולכת לעזור לי לעקוב אחרי אלה!"

צליל נראתה מבוהלת. "מה? למה?!"

"אני מרגישה שהיא מסתירה ממני משהו..."
