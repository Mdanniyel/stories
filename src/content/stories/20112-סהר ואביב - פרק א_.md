---
id: 20112
title: "סהר ואביב - פרק א'"
author: "נער מקליד"
author_id: 2038
date: "2016-12-19"
category: "אהבת גברים"
tags: ['אהבת נעורים']
prev_chapter_id: None
next_chapter_id: 20113
original_url: "http://gogay.co.il/story.php?id=20112"
---

# סהר ואביב - פרק א'

הם היו בני שש עשרה כשהכירו לראשונה, היום הראשון של כיתה יא', סהר ישב כרגיל בשולחן האחרון בכיתתו, כשראשו בכלל בים, הוא היה גר בבניין הכי גבוה בשכונה שיושבת על הים, וכשהתעורר בבוקר ראה את הגלים הגבוהים, ושקל אם בכלל ללכת לבית הספר, לבסוף החליט שהוא לא רוצה להבריז מהיום הראשון.'אני אלך לשעתיים, אראה את הפרצוף שלי ואחזור לקחת את הגלשן.' חשב לעצמו.כמה דקות אחרי שהתחיל השיעור, סהר הפסיק לחשוב על הים, שתי דפיקות קלות של נימוס ובחור חדש נכנס לכיתה."בוקר טוב, אביב?" שאלה המורה.חיוך קטן של מבוכה והנהון עם הראש לחיוב. "זה אביב חברים, הוא תלמיד חדש, תאמצו אותו ותעזרו לו בבקשה".סהר לא הצליח להוריד ממנו את העיניים, הוא היה יפיפה, שונה כל כך מכל ילד אחר, שערו השטני, העיניים הכחולות והנמשים המעטים על אפו ולחייו, כבשו אותו. 
 הלבוש שלו היה שונה, בזמן שחברי כיתתו התעוררו בחמש בבוקר בשביל להתארגן, ולבחור את הבגדים היפים ביותר ליום הראשון, נדמה היה שאביב התעורר רבע שעה לפני שהגיע, חולצת בית ספר פשוטה, שרוואל וכפכפים תנכיות, בלי טיפת בושם ובלי ג'ינס של דיזל.אביב חיפש מקום לשבת, והעיניים שלהם נפגשו לראשונה, אביב אהב איך שסהר הסתכל עליו. הוא היה רגיל שבנים מסתכלים עלייו  ומתבאסים איך פרצוף יפה כזה נכנס לכל הסמרטוטים שהוא לבש, 'צפוני' הם קראו לו.למרות שיכול היה לבחור לשבת ליד בנות שישבו לבד, אביב דילג על כמה שולחנות ובא לשבת ליד סהר, שחייך את החיוך הכי גדול שלו בזמן שאביב התיישב לידו.השיעור הראשון החל, אבל הם לא באמת היו מרוכזים, אביב הגניב כל רגע מבט אל סהר והתלהב. גם סהר היה שונה משאר הילדים בבית הספר, העיניים הבהירות, השיער הבהיר והגוף השזוף והשרירי סיפרו שהוא בטח גולש, השורט של הבילבונג, וסנדלי ה"ריף" אישרו לו את זה.השעה הראשונה נגמרה ואת חמש הדקות של ההפסקה בין השיעורים הם ניצלו לדבר סוף סוף. "מאיפה הגעת לכאן"?"אני מערד במקור, לפני חודש עברנו לפה, ההורים שלי התגרשו ובאתי לגור כאן עם אבא שלי, אחי הקטן נשאר עם אימא."סהר הופתע, גם הוא הגיע ממשפחה של הורים גרושים ולא באמת חשב שהילדים נשארים אצל אבא, הוא היה בטוח שכולם גרים עם אימא."למה עברתם דווקא לפה, יש לאבא שלך משפחה פה או משהו"?"אבא שלי מתקן סירות, יש לו פה מין מוסך במרינה שלכם.""ממש אבא גנוב יש לך, אהה?"אביב התפוצץ מצחוק, חייך ונתן לו מכה קטנה של – 'תשתוק דפוק.' "נראה שגם אתה אוהב את הים." העיר."כן." ענה סהר בגאווה, "ואת הגלשן שלי ואת הגיטרה שלי.""אתה מנגן?" שאל אביב, ובלי לקבל תשובה הוסיף בהתלהבות, "אני שר ומנגן, הייתה לי אפילו להקה קטנה בערד."סהר התלהב ורצה לברר עוד, אבל בדיוק המורה נכנסה לכיתה והשתיקה אותם.אחרי עשר דקות של חיוכים קטנים הם עברו לכתב, אביב קרע דף מדפדפת שלו וכתב לסהר. "השיעור הזה משעמם תחת, ויש גלים של מטר, אתה בא לים?""בורחים?" חייך אביב."נחכה להפסקה הבאה ונצא מאזור המחששה, אני מכיר שם איזה חור בגדר.""מתאים."הצלצול הגואל הגיע, הם לקחו את התיקים שלהם, חמקו דרך החור המפורסם, עלו על האוטובוס ונסעו לביתו של סהר. הם עלו ואביב נדהם מהנוף שנראה ממרפסת דירתו של סהר.
 סהר מיהר לקחת את הגלשן שלו ונתן לאביב את הגיטרה, אירגן תיק קטן עם סדין, מגבת, מים וקצת אוכל, והם יצאו לחוף שהיה שתי דקות הליכה מביתו."אני נכנס לשעה, כמה גלים ואני בא לשבת אתך."
 אביב סידר את הסדין והחל לנגן בזמן שסהר נכנס לים. הוא הביט בו גולש ונדהם, סהר היה בין היחידים שהיה להם אומץ להיכנס לים הסוער הזה. רק ארבעה גולשים היו במים, על החוף היו כמעט שלושים איש שלא היה להם את האומץ. 
 אביב ישב, הביט בסהר ושמע את שאר הגולשים מדברים עליו, "תראה את הילד, איזה תותח, כמו דולפין במים."
 "כן, ממש קלי סלייטר הישראלי." היו רק חלק מההערות שאביב שמע.סהר יצא מהים והתקרב אל אביב שזרק לו את המגבת. סהר התנגב בזמן שהם חייכו אחד לשני."בגל האחרון כמעט נפלת, נבהלתי, זה היה גל ענקי.""דאגת לי?" צחקק סהר."שב, שב, מתלהב אחד, בוא תנגן לי משהו."הם ישבו שעות רק שניהם, דיברו וצחקו, ניגנו ושרו, גילו שהם אוהבים את אותם השירים ואת אותם הסגנונות, הם היו כמו כפפה ליד, והם התאהבו כמו שרק ילדים בני שש עשרה יכולים.הם הפכו להיות זוג וכולם דיברו עליהם, הוא היה הגולש החתיך של בית הספר 'מלך המים' ואביב היה היפה עם השיער השטני 'מלך היופי'.
 אביב החל להכיר עוד ועוד חברים חדשים, למרות שהוא לא היה צריך אף אחד מלבד סהר, הוא מילא לו כל רגע, ונראה היה שהם לא נפרדים לרגע.
