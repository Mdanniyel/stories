---
id: 12873
title: "ספק באהבה  ה'"
author: "SaintOrNot"
author_id: 1016
date: "2006-02-08"
category: "ספרים"
tags: ['סיפורים בהמשכים', 'מחזות', 'ספרים']
prev_chapter_id: 12856
next_chapter_id: 12900
original_url: "http://gogay.co.il/story.php?id=12873"
---

# ספק באהבה  ה'

גיא הפיל את כוס הקפה שהייתה בידו, הוא היה בשוק... "מה?! על מה אתה מדבר??", "בדיוק על מה שאתה שומע, אני מכיר את יוגב כבר כמה זמן עוד לפני שהכרתי אותו דרכך, לפני שידעתי שאתם חברים." , "נו?? ומה אתה בא להגיד בזה? שהוא בוגד בי ועושה סקס עם אחרים?" גיא לא סיים את המשפט ודורון נכנס לדירה בהתפרצות היסטרית בעודו צועק "יש לי אותן!!! יש לי אותןןןןןןן ביד!!! התוצאות של הבחינות שלך גיא..." , הוא נכנס למטבח שם ראה את רן וגיא עומדים אחד מול השני עצבניים ומתוחים. "מה קורה פה?" , שאל דורון כשהוא נעמד בין שניהם "שום דבר דורון", ענה רן, "בדיוק התכוונתי ללכת." 


רן עזב את הדירה והשאיר את גיא המום וכועס עם דורון. "מה קרה? מה הוא אמר לך?", "לא משנה." ענה גיא והתכופף להרים את חתיכות הזכוכית מהריצפה. "שוב פעם אתה שובר לי כלים על הריצפה?? אני רואה עליך שמשהו כן קרה. הוא שוב ניסה לנשק אותך?", "לא..." ענה גיא בעצבנות כשהוא ממשיך להתעסק עם הזכוכיות באגרסיביות. דורון תפס את גיא בזרוע ומשך אותו מהאזור, "אתה לא מתעסק לי עם זכוכיות כשאתה עצבני, יש לך אחלה צלקת על הרגל כדי להזכיר לך מה קרה בפעם האחרונה. עכשיו תסביר לי מה רן אמר לך וצא כבר מהשוק. זה אני... זוכר?", "הוא אומר שיוגב בוגד בי, בדיוק לפני שנכנסת הוא התחיל להסביר שהוא מכיר אותו עוד לפני שאני הכרתי ביניהם".


"אוי נו באמת, איזה שטויות, מה פתאום אתה מאמין לו?!", "מאיפה אני יודע? למה שהוא יגיד דברים כאלה?" , "בגלל שהוא אדיוט, הוא רוצה אותך, והשילוב לא עושה לו טוב..." , "זה לא משנה, זה מבחן, עכשיו אני אצטרך להתמודד עם השאלה הזאת לפחות עד שאמצא את האומץ להעלות אותה מול יוגב", "נו ומה הבעיה עם זה?", "נראה לך שאני אמצא את האומץ לעלות אותה מול יוגב?? הוא יוריד לי שתי סטירות וידביק אותי פה על הקיר", "אוי נו, גם ככה עם ההטרדות הבלתי נגמרות האלה תצטרך לספר לו, רן הזה לא יוותר, הוא מראה סימנים של אובססיה עם כל ההודעות האלה". דורון פתח את תוצאות המבחנים של גיא והשניים נדהמו לגלות שהוא התקבל לסדנה החדשה בצפון בה הוא יצטרך לבלות חודש שלם. השניים יצאו באותו הבוקר לקניות בעיר, הסתובבו להם ודיברו על הנושא ודנו בו שוב ושוב. איכשהו, בתוך כל הבלאגן הצליח רן להעלות ספקות אמיתיות בנאמנות שבמערכת היחסים של גיא ויוגב, שעד עכשיו נראתה כבלתי חדירה.


בערב, כשיוגב חזר הביתה, גיא היה מול המחשב וגלש באינטרנט, "מה? יש אתרי פורנו טובים?" שאל יוגב בעודו מנשק את גיא על הלחי, "בשביל מה אתה צריך אתרי פורנו?", "אני לא, אני סתם צוחק, יש לי מספיק ממך מותק" ענה יוגב והתקדם לכיוון המטבח, "רק ממני?", ענה לו גיא בעצבנות, "מה אמרת?", "לא משנה... כלום..." ענה גיא וקם לכיוון המרפסת... "דורון התקשר אלי היום, סיפר לי שהוא השיג את הכרטיסים למופע", "כן הוא היה פה, היינו בקניות ביחד לפני העבודה", "אה, מגניב לכם, אולי גם אני ואתה נלך מחר?", "לא, אין לי כבר מה לעשות קניות, עשיתי מספיק היום, המצב שלי בבנק נוראי", "אתה בטוח שאתה לא רוצה לאחד חשבונות מותק? לא הגענו לשלב הזה כבר? גם ככה שנינו ממלאים את הדירה הזאת וחולקים בהוצאות... אפשר גם לעבור מפה באיזשהו שלב, לאזור יותר טוב".


"למה אתה רוצה לעבור?", "סתם, חשבתי...", "אה אוקי." ענה לו גיא והסתובב לכיוון השני של המרפסת. "עברתי את המבחנים לסדנה..."  "מזל טוב מותק! מתי אתה מתחיל? אני לא אראה אותך חודש?!"  "אני מתחיל עוד שבוע בדיוק, חייב לארגן דברים... אתה יכול לקחת חופש ולבוא איתי?"  "אין סיכוי שיתנו לי חופש, אני מנהל. אבל אני כן אהיה אצלך בסופי שבוע אם זה יהיה אפשרי בכלל"  "אני מאמין שכן, אני אשאל את אבא שלי, הוא בטח ידע הוא עשה את אותה סדנה כשהיה בן 30".


יוגב נכנס למקלחת והשאיר את גיא עומד עם כוס מיץ באמצע הסלון. גיא האזין לשקט שמסביבו ולצעדי כפות רגליו של אהובו שהתהלכו להן באמבטיה. הסרט שעבר עליו, המילים של רן מוקדם יותר והתחושה ההזוייה שמשהו פה קורה, וזה לא בסדר... הוא הלך לכיוון התיק של יוגב, פתח אותו לאט ומצא את עצמו מחטט לו בדבריו האישיים, בפעם הראשונה מאז שהכירו. בין הניירות מצא חשבונות, פתקי לימודים וניהול עובדים עם רשימות. ואז, בין כל הפתקים, על רשימה שמית של העובדים במסעדה שלו, מצא גיא מספר טלפון עם לבבות מסביבו, ומתחתיו רשום "אהבה היא דבר גדול שיש לחלוק עם כולם". הידיים שלו החלו לרעוד, הלב שלו התחיל לפעום בחוזק. "לא יכול להיות" הוא חשב לעצמו.. "זה לא באמת קורה לי". המציאות שחדרה כמו סכינים לתוך ליבו הביאה אותו למסקנה אחת, "יוגב בוגד בי" הוא מילמל והחזיר את הניירת בחזרה לתיק.
