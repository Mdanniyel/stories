---
id: 16508
title: "בובה שלי"
author: "שחר אור"
author_id: 1415
date: "2011-09-25"
category: "אירוטיקה נשית"
tags: ['סיפורי אירוטיקה', 'אירוטיקה נשית']
prev_chapter_id: None
next_chapter_id: None
original_url: "http://gogay.co.il/story.php?id=16508"
---

# בובה שלי

ויום אחד את תבואי אלי, ותהיי הבובה שלי.

ארחצך בגלים חמימים, אסבן את המקומות הפרטיים. אחפוף שיערך ואבריש רכותך. אסבן חלקלק, אצבעות רגליך ובין שערייך. אקציף על הגב את לובן שכמותייך. במגבת גדולה ורכה אעטפך, אספוג רטיבות צווארך ושדייך, וארד על ברכיים מולך, לנגב את רגליך. יום אחד את תהיי הבובה שלי.

יום אחד את תבואי איתי, ותהיי הבובה שלי, ותתני לי לקשור אותך אל פינות המיטה, להדק הקשרים ולסכור העיניים, לנשק הריסים והאף הסנטר, לבצע בך עוללות שקשה לתאר. בנוצות אדגדג כל פיסה של עורך, תתפתלי תקפצי תצרחי תברחי, אך אני עוד אנשך את חלקת צווארך. ומתחת שדייך נוצות יהלכו, בחלקה של בטנך יהפכו יתגרו, על העור של חיקך בפיזוז ינתרו, עד לכלות הנשימה ולא יוותרו, עד שתהיי הבובה שלי.

יום אחד את תהיי הבובה שלי, ואני במזלג אלטף את גופך, אחרוץ את עורך הבהיר בשבילים לבנים של גישות, מרידיאנים מכפות של רגליים לירך, וגופך יתפתל מעוצמת התחושות, וינסה להמלט לרחף, מאיזוק של ידי המרתקות, לסדין המיטה, לעולם, למציאות, לבכאן. זה יקרה כשתהיי הבובה שלי.

יום אחד את תהיי הבובה שלי, ותשתי אייריש קרים משפתי, מקשתת הגב להגיע עדי, תנשכי את שפתי בציפייה לעוד. ואני אפזר קוביות של קפוא על בשרך, ואביט בעורך המבהיק הרטוב העירום, איך המסת את הקרח בעוצמת היותך, נחלים של נוזלים לצדו של שדך. וכשתהא פטמתך מתכרכמת, בשמחה אתכופף לנושכה, לשמוע אנקת תשוקתה, לחלץ עוד ממך צעקה. ואת, את תהיי הבובה שלי.

וביום בו תהיי הבובה שלי, בין קפלייך אטבול קובית שוקולד, ואמיס אותה בך, בכבשן בין רגלייך, ואתן לך לטעום, אצבעי ללקק, ותינקי אותה עוד בין שפתייך, עד דבר לא נותר מן החום הזולג הממכר המפנק, ואצלול אל שפתייך, בלשוני אפשק, ואדגום שוב ושוב טעמך המשכר, אחפש ואמצא עד אדע. כך תהיי הבובה שלי.

כשאדע שהפכת לבובה שלי, אמלא את פי בירה, ואכרע על ברכיים מולך, ואצמיד את שפתי אל העור הרגיש, ואתן לבועות לברבר. כמו קוצים זעירים הן קופצות ורוקדות, ונושכות וחודרות, על שדייך שפתייך, ירכייך חיוורות. מן הקור במשקה, אל החום של שפתי, אז אדע שהגעת אל הסף.

כשאווה אהפכך לבובה ממוכנת, ואגע בך רוטט חשמלי, בסיבוב בלחיצות בשפשוף דגדגן, אפרק אותך קצת, עד לקצה הענן, למקום בו הכל לא ידוע. ומתוך הענן אז אקח, בלי לשאול או לדרוש, לבקש להודיע, באגרוף אחליק אל תוכך. וצלילים רטובים של חיכוך, של בחישה במבוע, יתפזרו בחלל וישוטו אלעל, לחלות את ידי בשכנוע.

כשאוסיף גם לשון, סף אירוע פתאום, וגלים אל גלים תתפרקי. אז תהיי רק בובה, סמרטוטית רפויה, ואני לידך, בובתן מתמסר, אלטף, אחבק, אנשק, אשחזר, ואדביק את אזני ללבך הפועם.

כשאחשוב שהיית בובתי, אז תתירי ממך החוטים, תהפכי על בטני, ותינקי את אוזני, ותבעירי בי כל עצמותי. אצבעות אז תגעי בי, תחדרי, תבעלי, תתני בי, עד אובדן מחשבה, עד לכלות הנשימה, עד תקרה אז תסמיק מקולות ששמעה, והבינה עד כמה שעפתי. כי זה סקס ממכר, וזה סקס משכר, וזה סקס משחרר, השעון משקר, רק זייני אותי עוד, עוד יותר. 

וכשאמא תאמר לסדר ת'סלון, אז אחזיר את עצמי לארון, כי הייתי בובה, שיחקו בי המון, ועכשיו עם הדובי אני הולכת לישון. דובי אהוב פרוותי וישן, מחבק ושותק ומכיל וסבלן, שאוהב רק אותי, רק אותי כל הזמן. 

כשהשמש תשקע והיום יתנתק, אוציאך לרחוב, אפרד אתרחק, כי ישנן לי בובות שמותר לאהוב, וכאלו שרק לשחק.
