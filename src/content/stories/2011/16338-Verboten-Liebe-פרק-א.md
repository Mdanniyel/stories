---
id: 16338
title: "Verboten Liebe - פרק א'"
author: "לוטוס"
author_id: 1728
date: "2011-03-30"
category: "אירוטיקה נשית"
tags: ['סיפורי אירוטיקה', 'אירוטיקה נשית']
prev_chapter_id: None
next_chapter_id: 16355
original_url: "http://gogay.co.il/story.php?id=16338"
---

# Verboten Liebe - פרק א'

**הכאב הראשון**
רחובות פולין היו קרים באותה תקופה.
אני זוכרת את עצמי פוסעת על השבילים, לבושה כולי בבגדים חמים, שלא הצליחו לחמם אפילו במקצת את קור ליבי.
לבושה בבגדי היפים ביותר, מעילי היקר ביותר, שעליו חרוטה צלקת צהובה ומכוערת ביותר; צלקת שמראה על העובדה שאני יהודייה.
אנשים כבר לא מביטים בי אותו הדבר, כמו בעבר.
כעת איני עוד נערה בלונדינית ויפיפייה, אני בעצם עוד יהודייה, שמתחזה לנערה יפיפייה.
אני צריכה להתבייש בעצמי, איך אני מעזה? איך אני מעזה להציג את עצמי כיפה, עשירה, כמוצלחת, כבעלת טעם טוב וקלאסה?
איך אני מעזה עוד להראות את פניי היהודיים ברחוב?
כעת זה ברור שאיש אינו מעוניין לראות את הפנים האלו יותר.
אבל לי לא אכפת.
אני בת שמונה עשרה, ומבחינתי, איש לא יוכל לומר לי כיצד לחיות את חיי.
תמיד הייתי שחצנית; תמיד הייתי שאפתנית; גאוותנית.
מעולם לא נתתי לאיש להכתיב לי כיצד לראות את עצמי, או להביע את עצמי.
אפילו לא להוריי.
הם אפילו לא יודעים שיצאתי; הם בטח היו עוצרים אותי אם היו יודעים.
לאט-לאט הרחובות סוגרים עליי; לבית הספר כבר לא יכולתי ללכת.
כול חבריי כבר לא באים לבקר אותי, ובטח גם לא יפתחו בפניי את דלתות בתיהם אם אגיע לביקור אצלם. אך אני לא מאשימה אותם, אלו בוודאי הוריהם שמשפיעים עליהם כך. הכול באשמת הגרמנים האלו, שהחליטו שאני מושחתת מבלי אפילו להכיר אותי. נראה אותם באים ונעמדים מולי, ואומרים מילה אחת רעה עליי.
אני זוכרת את המסעדה ההיא, מעבר לרחוב, בה נהגתי לשתות קפה עם חברותיי, לפעמים גם עם אימי ואחותי הקטנה.
בפעם האחרונה שניסיתי להיכנס עצרו אותי, המלצר הצביע על השלט שלצד הדלת ואמר: “את לא רואה מה כתוב? אין כניסה ליהודים.”
בשביל מה בכלל אני צריכה ללבוש את הטלאי הצהוב המכוער הזה? הריי אם לא הייתי לובשת אותו, איש מעולם לא היה מנחש שאני יהודייה.
בכול מקרה עכשיו מאוחר מידי, עכשיו כבר כולם יודעים.
וזה לא שאני מתביישת בהיותי יהודייה, אבל להנות כבר לא אוכל עכשיו. כול מקומות הבידור והפנאי נסגרו בפניי. כול המקומות בכללי נסגרו בפניי. אני חוששת שבקרוב אחלה וגם רופא לא אוכל לראות.
אני נכנסת לאחת מהמסעדות בפינת הרחוב, ראשי מורם בגאווה.
כולם מסתכלים עליי, בטח מקנאים. שיקנאו.
מה קרה, כואב לכם שהיהודייה הקטנה הזו יותר מוצלחת מכם? יותר יפה מכם? יותר גאה ממה שאתם תוכלו להיות אי פעם?
קלטתי את הבחור בדלפק מסתכל לכיווני. שיערו כהה, סינר על גופו, וכרטיס מחובר לחולצתו.
הוא כנראה בעל המקום החדש. הקודם היה יהודי, ונעלם פתאום. אימא אומרת שכנראה לקחו ממנו את המקום.
הממ. הוא דווקא נראה דיי טוב. נראה אותו אומר לי לא.
התחלתי להלך לכיוון הדלפק.
הוא עמד שם, הביט בי במבט ערמומי, כאילו חושב מחשבות שאסור. אהבתי את זה. אולי כך תהיה לי שליטה עליו.
בזווית העין ראיתי מלצרית שמביטה לכיווני.
היא לא הייתה משהו מיוחד, לא יפה ולא מכוערת.
מבנה גופה דק יחסית, פחות בשרני משלי.
שיערה ארוך, חלק, עבה ושחור.
פניה ארוכות, גופה מאורך, עיניה ודאי כהות.
בקיצור, לפי הצורה בה מתארים יהודים, היא צריכה להיות יהודייה, אך בגדיה הסגירו שהיא לא. לא היה לה טלאי. לי היה, ולמרות שלא נראיתי יהודייה, הטלאי הקטן והמכוער הזה הספיק בכדי לגרום לעיניים סביבי להביט בי בצורה מסוימת, לא טובה.
הרגע ההוא נראה איטי.
אני מהלכת לי, גם בתור יהודייה, מושכת את כול צומת הלב אליי.
כן. תסתכלו עליי, תתאהבו בי.
תפלו לרגליי, גם אם אני יהודייה. זוהי משאלתי היחידה באותם רגעים, שיקבלו אותי כפי שאני.
ולפתע כול הרגע השקט והאיטי נקטע.
מבלי שאני מבחינה בכך, לפתע מהצד נזרקים עליי מים קרים ומטונפים, ונשמעת צעקה: “יהודייה מטונפת!!!”
אני נופלת הצידה, מחליקה מהמים או פשוט בגלל ההפתעה המבחילה.
אני יושבת מושפלת, כולם במסעדה צוחקים עליי.
בשביל מישהי כמוני זהו השפל.
אני רואה את המלצרית שחורת השיער עומדת מולי עם דלי, וצועקת לכיווני בזעם: “תסתלקי! תסתלקי מפה מיד, יהודייה מלוכלכת! אין ליהודים מה לחפש פה!”
והשאר כולם צוחקים. כולל המוכר. מבטים ריקניים ורעים על פניהם. פני השנאה: קרות; פסליות; חלולות. כך אני רואה אותן. חלולות מכול תוכן וסיבה.
איני יכולה לשאת זאת עוד, אלוהים, מה עוללת לי?
אני מתחילה לצלוע לכיוון היציאה, חורקת שיניי, נאנקת בכאבים. כנראה שפגעתי ברגלי כשנפלתי.
גופי כואב, אך גאוותי פצועה יותר מכול.
ברגע שאני יוצאת מהמסעדה, אני מתמוטטת על הרצפה.
החיים שותקים. לא נשמעת מילה.
"לעזאזל, עכשיו היא נתקעה בכניסה?!” אני שומעת מתוך המסעדה את קולה של המלצרית.
"אני כבר אראה לה מה זה... יהודייה דוחה...”
דיי. בבקשה לא. תעצור אותה, אלוהים. אני לא מסוגלת לזוז יותר.
תמיד חשבתי שאהבת אותי, אלוהים, הריי נתת לי הכול. משפחה, יופי, גאווה, הכול.
אז למה אתה מתעלל בי עכשיו? למה אתה לוקח? תחזיר לי את החיים בחזרה.
דלת הזכוכית נטרקת מאחורי.
אני מפנה את ראשי אחורה, שיערי רטוב ומטונף, בדיוק כמו שהמלצרית קראה לי.
היא עומדת שם, מביטה בי בזעם.
"עופי מפה!” היא צועקת.
אני משפילה את מבטי, לא יכולה לענות.
"עופי אמרתי! עופי ואל תחזרי! ליהודים אין מה לחפש פה!”
"איך העזת ככה...” אני ממלמלת, שפתיי וליבי רועדים באותו קצב של בכי שעולה בגרוני.
"מה?!” היא צועקת לכיווני. “מה את אומרת שם? יודעת מה, גם ככה לא מעניין אותי.” היא מושכת את ידי ומקימה אותי לעמידה. היא מביטה בי לרגע במבט חודר וזועם.
היא בטח מקנאה, אני חושבת בליבי.
אני לא יודעת מהיכן המילים יצאו פתאום. אולי זה היה מין זעם מצטבר.
"איך יכולת להשפיל אותי ככה?! אה? מי את חושבת שאת? אפילו שאני יהודייה, הריי שתינו נשים! את אמורה להבין כמה זה משפיל בשביל אישה להיות מולבנת בפני אחרים!”
היא הביטה בי לרגע. “כן. זה לא מעניין אותי, רק תעופי לי מהכניסה של המסעדה. את מבריחה לי לקוחות, הם עוד יחשבו שזה מקום בילוי ליהודים.”
משכתי ממנה את ידי והתחלתי לצלוע.
"קדימה, יותר מהר!” שמעתי מאחורי.
קיללתי אותה בראשי. שיישרף לה הלשון, אלוהים.
לפתע שמעתי צעדים מאחורי, ויד התחילה למשוך אותי במהירות. הרמתי את מבטי, וראיתי שזו המלצרית, מושכת אותי הרחק-הרחק.
"לאן את לוקחת אותי?! היי!” קראתי. “יותר לאט, זה כואב, זה כואב לי!”
"תשתקי כבר...” היא מלמלה. “שקט...”
"מי את שתשתיקי אותי?! תעזבי אותי, תעזבי אותי!” ניסיתי למשוך את ידי בחזרה.
היא לא האטה, והרגשתי את רגלי זועקת.
הלכנו במשך כמה דקות. כמה דקות ארוכות וכואבות. בדרך המשכתי לצעוק עליה, והיא רק הלכה בשתיקה, מידי פעם ממלמלת לי לשתוק.
"את יודעת מי אני בכלל?! אבא שלי הוא אלכסנדר גולדמן, המנהל של המפעל למשי! אם הוא ידע שאת חוטפת אותי הוא יישלח אלייך את המשטרה!” ככה במשך דקות ארוכות קיטרתי וקיטרתי, שכואב לי, שאני עייפה, שתעזוב אותי, אבל היא לא עזבה. התחלתי לפחד. מה היא הולכת לעשות לי? עד כדי כך הרגיז אותה לראות יהודייה במסעדה שלה?
נכנסנו לבניין קומות עלוב, עלינו במדרגות בערך שתי קומות. נכנסנו אל דירה קטנה ופשוטה.
נפלתי על השטיח הדק, אוחזת ברגלי, כמעט בוכה. אך לא, אני לא אתן לה לראות אותי בוכה. הבטתי בה.
"מה נראה לך שאת עושה?! למה הבאת אותי לכאן, בשביל להתעלל בי עוד?”
היא עמדה בכניסה והביטה בי.
"תקשיבי...” היא התחילה לדבר בטון שקט, שונה מקודם "שפכתי עלייך חומר ניקוי דיי מטונף. כדאי שתתנקי. חדר האמבטיה פה מימין, אז תשטפי את עצמך. אני צריכה ללכת לכמה דקות, אני כבר חוזרת.” היא הסתובבה ויצאה מהבית, השאירה אותי המומה. האם זו אותה בחורה שנהגה בי קודם בזלזול מוחלט? היא נשמעה שונה. הבחורה הקודמת דיברה בטון זול, והיא דיברה בטון שקט, מסתורי, מוזר.
לעזאזל. היא נעלה אחריה. נשארתי לשבת בדירה המעופשת.
בחיי, איזו דירה עלובה. והיא העזה לקרוא ל-י דוחה ומלוכלכת.
בדיוק באותן הדקות שהייתי עסוקה בלחשוב כמה עלוב המקום, הכאב הלך והתגבר, ופתאום כבר לא היה אכפת לי כמה מטונף המקום. לפחות אף אחד לא רואה אותי. נשכבתי על הרצפה בעייפות.
שאלתי את עצמי למה. למה הכול קורה ככה?
נהגתי להיות פעם נערה מקובלת, מחוזרת. אף פעם לא הבנתי קודם מה פשר העניין של להיות יהודייה.
פעם להיות יהודייה היה סוג של מנהג. סוג של עובדה כזאת, שמעולם לא הפריעה לי. כמו מידת נעליים, מזל אסטרולוגי, צבע שיער. זה מה שזה היה. ועכשיו... פתאום הידיעה הזאת נהיית יותר ויותר כבדה.
ההורים מתחילים לדבר על לעזוב את המדינה. למכור את העסק. את הבית הגדול והיפה שלנו, שבמשך שנים אנחנו רק משפצים ומשפצים אותו, מוסיפים לו עוד ועוד.
עצמתי את עיניי בכאב. שכבתי שם לזמן מה. מה יהיה הדבר הבא שיקרה?
אני לא יודעת כמה זמן בדיוק שכבתי שם, אני מעריכה שבערך חמש עשרה דקות. מנעול הדלת התחיל להסתובב לפתע, והדלת נפתחה.
היא עמדה בכניסה והביטה בי מתנשפת. “את עוד כאן?... למה לא הלכת לשטוף את עצמך? את לא מבינה כמה את מלוכלכת?”
הבטתי בה בזעם. “הבנתי, הבנתי, יהודייה מלוכלכת. אז למה הבאת אותי לכאן?! חולת נפש!”
"לא התכוונתי לזה ככה...” היא התיישבה מולי והביטה בי. "אני מצטערת.” היא הפנתה את מבטה הצידה. “זה לא... אני... להתנהג ככה. אין לי שום דבר נגד יהודים.”
"אה, לא?!” עניתי "אז מה זה היה קודם, אה? טוב לא אכפת לי, תני לי ללכת"- ברגע שבו באתי להזיז את רגלי, כאב חד אחז בי. אחזתי ברגלי במהירות, נאנקת.
"אוף...” התחלתי להזיל דמעות. “אוף, אוף, אוף. אני שונאת כשכואב לי! אני שונאת את זה, אני לא יכולה לסבול את זה!!!”
"תראי לי...” היא קירבה את ידה לרגלי.
"אל תגעי בי!” צעקתי בכאב.
היא הביטה בי במבט רציני ואדיש. “איזה בכיינית, עוד לא נגעתי בך.” היא הביטה ברגלי ושלחה את ידה לעבר המגף הגבוה שלי "וצריך להוריד לך את הנעל... את עלולה לחטוף נמק.”
הבטתי בה בייאוש "מה אכפת לך בכלל? למה הבאת אותי לכאן? את לגמרי חולת נפש?”
היא הביטה בי ושתקה. “אני גרמתי לזה, אני רוצה לעזור, בסדר?”
"אה, אז עכשיו פתאום כואב לך על המצפון שפגעת ב'יהודייה המסריחה'?”
"זה לא מה שאמרתי, את יכולה לתת לי להוציא מילה מבלי שתקפצי?” היא תפסה בכתפיי ודחפה אותי קלות אחורה "תשכבי אחורה, ואל תזוזי. אני רק רוצה להסתכל על הרגל שלך.”
"טוב...” מלמלתי.
אני לא יודעת למה נתתי לה. אני חושבת שפתאום כשהיא נכנסה שוב הרגשתי שכול הגישה שהיא הראתה קודם הייתה ממש מסכה. היא הייתה אדם שונה לגמרי.
היא החלה לפתוח את רוכסן המגף שלי בעדינות.
“קרלוס, בעל המסעדה... אח שלי... הוא שונא יהודים...” היא אמרה בקול שקט. “והמבט שהוא נתן לכיוון שלך... כבר ראיתי אותו כמה פעמים בעבר. הוא רצה להתעלל בך ולאנוס אותך. הייתי חייבת לסלק אותך.”
היא הורידה בעדינות את המגף מרגלי. היא החלה גם להפשיט את הגרב, ואני נאנקתי בכאב.
"מצטערת...” היא מלמלה "אני יודעת שזה קצת כואב, אבל אל תדאגי...” היא המשיכה עם הגרב, "אני לא חושבת ששברת שום דבר, אחרת היית לגמרי משתוללת, או מתעלפת מרוב כאב. זה רק נקע.” היא הורידה את הגרב בעדינות, "רק נקע.”
רגלי הייתה אדומה, אלוהים. ונפוחה.
"הרגל שלי...” התחלתי לבכות. כשהגוף היפה שלי נפגע זה הכאב הכי גדול שלי.
"אל תדאגי...” היא הביטה בי במבט חודר ומבין. "אני אטפל בזה. אני אטפל בכל. אני אשמה.”
"את לא חייבת...” מלמלתי. “הבית שלי לא רחוק מכאן. ההורים שלי יוכלו לטפל בזה.”
"אני לא מוציאה אותך ככה...” היא הביטה בי. "בואי...” היא קמה והושיטה את ידה. “את יכולה לעמוד?”
"אני חושבת שכן...” מלמלתי במבוכה. אני לא יודעת מה, אבל משהו בה ריכך אותי. אני חושבת שאם מישהו אחר היה גורם לי לנקוע את הקרסול הייתי משתוללת מזעם.
אחזתי בידה, והיא עזרה לי לקום. אחזתי בקושי ברגלי הפצועה באוויר, נשענת עליה. הרמתי את מבטי, והיא הביטה בי במבט רך וחייכה, עיניה כהות ומסתוריות. "זה מצחיק, את יכולה להיות עדינה ונחמדה כשאת רוצה.”
"אפשר לומר את אותו הדבר עלייך.” מלמלתי במבוכה. היא הייתה בנאדם מוזר, מעולם לא פגשתי מישהו כמוה, או דמיינתי את עצמי לצד מישהו כמוה.
היא הוליכה אותי לכיוון חדר קטן.
"אני... כול כך מצטערת.” היא המשיכה. “הדבר האחרון שרציתי לעשות זה לפגוע בך ככה... פשוט רציתי לפגוע בך בצורה כזאת שלא תחזרי לכאן יותר. המבט בעיניים שלו הפחיד אותי.”
"למה את חושבת שהוא היה פוגע בי? הוא כבר פגע פעם במישהו בצורה כזאת?”
"אם רק היית יודעת... הוא כבר אנס שלוש יהודיות שנכנסו אל המסעדה... וגם... עוד מישהי...” היא הביטה הצידה, שיערה שמגיע מהצד מסתיר ממני את פניה. “לא משנה. בכול מקרה... לא רציתי שתפגעי...”
נכנסנו אל החדר הקטן, הייתה בו אמבטיה שלקחה כמעט את כול החדר.
"את תסתדרי מכאן, נכון?” היא מלמלה בזמן שבחנה את חדר האמבטיה.
הבטתי בה. “אני באמת... יכולה להתקלח כבר בבית. אין טעם שאשאר כאן.”
"מה פתאום...” היא הביטה בי. “בבקשה, תני לי לעשות את זה בשבילך. תתקלחי, ואחר כך אני אטפל ברגל שלך, באמת. למדתי איך לחבוש מכות כאלו, אני אעשה את זה טוב כמעט כמו הרופא שלך.”
ראיתי את העצב בעיניים שלה. ידעתי כמה היא הצטערה על מה שעשתה, ומשום מה, למרות שאיני אדם מנומס מטבעי, לא יכולתי להגיד לה לא.
"בסדר... אני מניחה...” בחנתי את חדר האמבטיה הקטן. נשענתי עם ידי על הקיר, הבטתי בה וחייכתי אליה חיוך כאוב, מרגישה את רגלי צועקת. “אני אסתדר מכאן.”
היא חייכה, הסתובבה, יצאה וסגרה אחריה את הדלת.
בשביל להוריד את המגף השני שלי, הייתי צריכה להניח את רגלי הפצועה על הרצפה. כשעמדתי לעשות זאת, זעקתי מכאב.
"את בסדר?...” שמעתי את קולה מחוץ לאמבטיה.
"כן...” מלמלתי. “הכול בסדר, אני מסתדרת.”
"טוב...” שמעתי אותה מתרחקת.
להתפשט היה פשוט בלתי אפשרי. התחלתי להתנשף מרוב כאב. אני באמת לא מסוגלת כשכואב לי. נולדתי פרינססה, ונשארתי פרינססה כול ימי חיי.
התחלתי להסריח באמת. לא היה לי מושג מה היא שפכה עליי, אבל לא אהבתי את העובדה שהריח הזה חגג עליי.
לבסוף ויתרתי. התיישבתי על הרצפה בכאב, והתחלתי לבכות. דיי, נמאס לי. דיי.
היא פתחה את הדלת, מבטה מופנה הצידה.
"אני לא רוצה להטריד, אז אני לא מסתכלת... אבל הכול בסדר...?”
הבטתי בה תוך כדי הזלת דמעות. “מה יש לך...?” מלמלתי. “את כול כך מוזרה... שתינו בנות, אז למה את מסתירה את פנייך? זה לא מפריע כשבנות רואות בנות אחרות, אני, אימי ואחותי רואות אחת את השנייה כול הזמן.”
"בכול זאת... אני לא אימא שלך, ולא אחותך.”
"זה בסדר, אני גם ככה לבושה.”
היא הביטה אחורה. הבטתי בה בעייפות.
היא חייכה, הסתובבה לכיווני והחלה לצעוד אליי. “שוב את מתבכיינת?”
"זה כואב לי. זה כל-כך כואב.” מלמלתי. “אני לא מצליחה להוריד את הבגדים מרוב שזה כואב.”
"את... רוצה עזרה...?” היא שאלה במבוכה שלא הבנתי.
הנהנתי.
היא התקדמה אליי, נעמדה מאחורי ועזרה לי לקום.
היא אחזה במעיל שלי, ופשטה אותו מעליי בעדינות, כאילו שכול גופי מלא בנקעים, ושהיא מפחדת להכאיב לי. כאילו שהיא שכחה שכואב לי רק ברגל.
"אז... לא אמרת לי, איך קוראים לך?”
"אניה... ולך?”
"ניקול.” היא צעדה למולי, התכופפה והחלה להוריד ממני את המגף השנייה שלי, ואז גם את הגרב שלי. הבטתי בה.
אחר כך היא פנתה הצידה אל האמבטיה, החלה לסובב את הברזים.
היה מין מתח מוזר באוויר. מתח שאף פעם לא הרגשתי ליד חברות מבית הספר שלי. היא פשוט הרגישה לי כמו... בחורה מסוג שונה. לא יכולתי להסביר זאת במילים, או אפילו במחשבות שבראשי. זאת הייתה רק תחושה רגשית.
היא פנתה אליי, עדיין עומדת בעמידה כפופה. הייתה מבוכה בפניה, מסיבה לא ברורה. כאילו שהיא פחדה לעזור לי להתקלח.
"טוב...” היא התרוממה, "קדימה... בואי ננקה אותך.” היא נעמדה מאחורי, והחלה לפתוח את רוכסן שמלתי.
"תודה...” מלמלתי במבוכה שהציפה אותי, לא הבנתי למה אני עצמי נבוכה.
"אין על מה, אמרתי לך כבר, זה היה באשמתי.”
"לא על זה...” הרמתי את שיערי בעזרת אחת מידי, בכדי לעזור לה להוריד ממני את השמלה "על זה שהצלת אותי היום... אני לא מבינה למה עשית את זה...”
היא הביטה בי מהצד מופתעת "את לא היית עושה את זה?”
"לא.” עניתי חד משמעית. “אם הייתי במקומך, וודאי גם אני הייתי שונאת יהודים. וודאי גם הייתי שונאת אותי, שאני כזאת יפה.”
היא צחקקה. “וגם מאוד צנועה, אניה...” היא החלה להפשיט את שמלתי מכתפיי.
"אבל... ברור שלא אשנא אותך... למה שאשנא אותך בגלל זה?, זה מטופש...”
נותרתי בכותונת. היא החלה לפתוח את הכפתורים שמעורפי עד גבי.
"בת כמה את?”
"עוד מעט עשרים ושש.”
"ולמה את עובדת כמלצרית? אין לך חלומות גדולים יותר?”
"יש לי כמה, אבל... אני שמה אותם על אש קטנה... בינתיים אני עוזרת לאח שלי בעסק שלו.”
“ואת... לא מתכננת להתחתן?”
"לא...” היא סיימה לפתוח את הכפתורים. “...לא בקרוב.” היא סיימה לפתוח את הכפתורים בגבי, נעמדה מולי והביטה בי, "מכאן את כבר יכולה להסתדר, נכון?...”
"אני מפחדת שאחליק ברגע שאכנס לאמבטיה.” אמרתי והצבעתי על רגלי, עדיין עומדת רק על רגלי הבריאה ונשענת על הקיר.
"אה...” היא בחנה את גופי במבוכה "נכון... איזה טיפשה אני...”
"אחזי בי לרגע.” אמרתי.
היא הביטה בי מופתעת ונבוכה "לאחוז... בך...?”
"כן... כדיי שאוכל להוריד את הכותונת.”
הרמתי באחת מידי את הכותונת אל מעל מותניי. היא אחזה במותניי במבוכה, יכולתי לשמוע אותה בולעת את הרוק בכבדות.
הורדתי את הכותונת, נותרתי בחזייה. היא בחנה אותי מבלי ששמה לב, המילים שהיו צריכות להיאמר פשוט לא יצאו. האווירה החלה להכביד עליי, אז בשביל לשחרר אותה הושטתי את זרועותיי אל גבי במהירות, הסרתי את החזייה וזרקתי אותה הצידה, כמו שמסירים פלסטר, מנסה להנמיך את המבוכה אך רק מחמירה אותה.
גופי נותר חשוף אל מולה. הייתה שתיקה מביכה באוויר.
הייתי חשופה ועירומה, ועדיין, היה לי חם למדיי.
היא הביטה בי במבוכה וחייכה חיוך קטן. “יש לך גוף יפה... הלוואי והיה לי גוף כזה.”
חיבקתי את עצמי במבוכה, מעמידה פנים שקר לי. “שטויות, גם לך יש גוף יפה.”
"לא...” היא הסתובבה עם גבה אליי במהירות, "אה מצטערת... לא התכוונתי להסתכל...”
צחקקתי. זה היה כול כך חמוד, לראות מישהי כמוה, גבוהה ורצינית, נבוכה.
"כבר אמרתי לך, שתינו בנות, זה לא בעיה שאת רואה אותי ערומה או משהו...” פשטתי את תחתוניי במהירות, לרגע ניסיתי להתעלם מהכאב. התחושה באוויר הייתה כבדה, רציתי כבר להיכנס אל תוך המים החמים ולהחביא את עצמי.
"תעזרי לי להיכנס.”
"אה, כן...” היא הסתובבה, ואחזה בכתפיי, ואני אחזתי בכתפייה. נכנסתי אל האמבטיה, המים החמים הציפו אותי. נאנחתי, נרגעתי.
ניקול עמדה, הביטה בי וחייכה. היא הסתובבה והחלה ללכת.
"חכי...” קראתי "אולי תישארי בכול זאת?”
היא הסתובבה והביטה בי מופתעת.
"אני אוהבת ששוטפים לי את הגב, תוכלי לעזור לי עם זה?”
"אה... בטח.” היא התיישבה מאחורי.
האמת שפשוט נורא לא התחשק לי להישאר לבד. רציתי מישהו לבכות לו.
היא החלה להעביר את ידיה הרטובות על גבי, ואני נאנחתי. אני לא יודעת מה נכנס בי, מעולם לא נפגשנו קודם לכן.
התחלתי לבכות לה. פשוט לבכות לה.
סיפרתי לה כמה כואב לי, בלב. היא אמרה בצחוק שאולי הגיע הזמן שיכאב לי קצת, כי אני נראית נערה מפונקת.
אמרתי לה שזה לא נכון. סיפרתי לה על הכאב הראשון שאני זוכרת שחוויתי.
"קראו לו אולריך, היינו בני חמש, והוא הלך לשחק עם ילדה אחרת.”
"אויש. כואב.” היא צחקקה בזמן שהעבירה את ידיה על גבי.
"מאוד כואב. קראו לה רגינה, והיא הייתה מכוערת כמו השם של עצמה. היא הייתה ג'ינג'ית, ואני הייתי בלונדינית מהממת כמו שאת רואה עכשיו. אז למה הוא הלך לשחק איתה ולא עם מישהי כמוני?”
"למה את חושבת?” היא שאלה וחייכה. "זה באמת כזה כואב, כבר בגיל כזה?” היא שאלה.
"זה... כן... אני זוכרת שזה כאב. אבל לא בגלל הקנאה. זה כאב כי הייתי יותר טובה ממנה, והוא בכול זאת בחר בה.”

הדקות הפכו לשעה, והשעה הפכה לשעתיים. לפעמים התחלתי לרעוד כשהמים התקררו, והיא הזרימה עוד מים חמים.
סיפרתי לה על איך שכול החברות שלי ניתקו איתי קשר, ועל איך שזה לא הוגן, כי זה לא באשמתי; אפילו אדריאן ניתק איתי קשר, נער מבית הספר, שאהבתי ואהב אותי כפליים.
סיפרתי לה על איך שמסעדות, בתי עסק, חנויות, מקומות בילוי שהייתי הולכת אליהם – כולם נסגרו בפניי. כמה שזה היה משפיל. והיא רק שתקה כול השיחה, עיסתה את גבי בידיה הרטובות והחמות.
"אני יודעת איך זה להרגיש דחויה. אני מבינה. הייתי דחויה שנים.” אמרה פתאום ניקול, אחרי דקות ארוכות שבהן רק הקשיבה ולא אמרה דבר.
"למה היית דחויה?”
"התייתמתי מההורים שלי כשהייתי בת שמונה. אח שלי ברח מהבית כמה שנים לפני, ולא הייתי בקשר איתו. לא היה לי אף אחד, וזרקו אותי לרחוב. רק אחרי כמה שנים אח שלי מצא אותי, והתחלתי לגור איתו, בלי ברירה. שנאתי אותו, אבל לא היה לי עוד מקום ללכת אליו.”
ואוו. בחיי. ואני חשבתי שאני חוויתי צרות. והיא אפילו לא הייתה יהודייה.
היא העבירה את ידיה הרטובות מקודקוד ראשי ועד קצוות שיערי. חולשה עברה בגופי. ידיה כול כך ארוכות, עדינות וצרות, כמו כולה. פניה מאורכות, אפה מאורך. שיערה השחור.
השענתי את ראשי אחורה, עוצמת את עיניי, והיא העבירה את ידיה הרטובות על צווארי. הרגשתי שאני משתגעת. איזה תחושות מוזרות.
"תני לי לראות את הרגל שלך...” היא עזבה אותי והחלה לזחול על הרצפה לכיוון רגליי.
'לא, אל תלכי. תחזרי לגעת בי.' אמרתי בליבי. אפילו לא הבחנתי שהרצון שלי היה מוזר.
היא הרימה את כף רגלי ובחנה את קרסולי.
"ואוו. זה נראה רע.”
"מה?!” הבטתי בה בשוק.
היא הביטה ברגלי בדאגה. “אני מצטערת, אניה... אבל נראה לי שנצטרך לכרות לך אותה.”
"מה?!” התחלתי להשתולל "לא לכרות!”
היא התחילה לצחוק, "סתם צחקתי, תרגעי.” היא חייכה וצחקה.
הבטתי בה בשוק.
"זה נראה בסדר גמור, לא נראה לי שנקעת אותה אפילו, רק עיקמת אותה.” היא קמה על רגליה. “העיקר התבכיינת כמו תינוקת.”
הבטתי בה בשוק.
"זה כאב!” התחלתי לזרוק עליה כמויות מים, והיא נרטבה כולה.
היא הביטה בי בשוק. לא יכולתי לעצור את עצמי, צחקתי כמו משוגעת.
"אח... כואב...” מלמלתי תוך כדי צחוק.
היא הביטה בי, עדיין בשוק.
"מטורפת, הרטבת את כולי!” היא הסתובבה והחלה ללכת לכיוון היציאה מהאמבטיה, בזמן שהפשיטה מעליה את החולצה.
"חכי!” צעקתי אחריה.
היא עצרה עם גבה אליי, ואז הביטה אחורה.
חייכתי אליה. היא חייכה בחזרה. היא החזירה את חולצתה למקום, הסתובבה והחלה ללכת לכיווני.
"מה את חושבת לעצמך, שאני אכניס אותך אל הבית שלי, ואת תזלזלי בזה ככה ותשפריצי עליי מים?”
"אל הבית המטונף שלך.” צחקתי.
"וגם תעליבי את הבית שלי?” היא נעמדה לידי.
התחלתי להתיז עליה עוד מים, והיא סגרה על עצמה עם ידיה "דיי, דיי! יואו, בחיים לא הייתי מנחשת עלייך שאת כזאת מטורפת!”
"ואני בחיים לא הייתי מנחשת עלייך שאת כזאת חלשה!” המשכתי להשפריץ ולצחוק.
"דיי, תיכף כול הבית יהיה מוצף!”
"הוא באמת דיי קטן, אפילו אם אשפוך בו דלי הכול יתחיל לצוף.” צחקתי כמו משוגעת.
היא צחקה והתיישבה על הברכיים "מספיק עם העלבונות!” והחלה להשפריץ עליי בחזרה.
"תראי איזה רטובה את, לא קר לך?” קראתי.
התחלתי למשוך בחולצה שלה, "בואי, תורידי את החולצה, תכנסי גם את.” כמובן שאמרתי את זה בטון של צחוק, ושתינו הבנו את זה.
היא הביטה בי לרגע, מבטה נהיה רציני. הבטתי בה בחזרה. משהו באוויר השתנה בעקבות המשפט האחרון שאמרתי.
היא הורידה את החולצה, ונשארה חשופה מולי. ליבי הלם. היא הביטה בי במבט חודר, ושתקה. הרצינות הזו הפחידה אותי במקצת.
"מה קרה?” מלמלתי. התחלתי שוב להשפריץ עליה מים, והיא חייכה, והתחילה להשפריץ עליי בחזרה, בשתיקה.
ניקול קמה על רגליה והחלה לדגדג אותי, ואני התחלתי להשתולל במים, ולצעוק מכאב.
"ד-דיי, זה מזיז לי את הרגל, זה כואב! זה כואב!!!”
"מגיע לך." היא צחקקה "גם את מכאיבה לי.”
"אני משפריצה עלייך מים, זה שונה מלהכאיב!”
היא באה אל מאחוריי והחלה לדגדג אותי "אלה לא המים שמכאיבים.”
"דיי, דיי, זה באמת כואב!” נאנקתי תוך כדי צחוק וכאב.
"טוב.” היא עצרה, הניחה את סנטרה על כתפי והביטה בי מהצד.
הבטתי בה וחייכתי. זה היה משונה. לפני כמה שעות, מעולם לא ראיתי אותה קודם. היא הייתה בנאדם כול כך משונה וחריג, אף פעם לא ראיתי מישהי כמוה.
היינו כול כך שונות. אני הייתי נערה שחצנית, ואילו היא הייתה נערה צנועה שמסתפקת במועט.
היא הביטה בי, מחייכת חיוך קטן, חמוד וערמומי.
שיערה השחור הרטוב על פניה החלקות והלבנות, פתאום היא נראתה כול כך טוב. המבטים שבינינו לא היו מבטים רגילים בין שתי בחורות.
ניקול החלה ללטף את שיערי "את באמת יפה, אניה.”
חייכתי במבוכה.
"וגם השם שלך, אניה, אניה.”
צחקקתי. הבטתי הצידה לכיוונה, ולהפתעתי היא הביטה בי בעצב, הלחי שלה מונחת על כתפי, ושתקה.
"מה קרה?” הבטתי בה מופתעת.
"אני רוצה לעשות משהו.”
"אז תעשי.” חייכתי. “זה הבית שלך, אני לא אפריע.”
היא גלגלה את עיניה. “לא משהו כזה. לא התכוונתי משהו כמו לקרוא ספר או לבשל.”
"אז?” הייתי מבולבלת.
"משהו... לך... את תשנאי אותי, אניה?”
"לא. איזה משהו?”
"ללטף אותך, אפשר?”
"זה הכול?” צחקקתי. לא תיארתי לעצמי.
"כן.” היא החלה ללטף לי את השיער הצידה, בעדינות מוגזמת. בקושי הרגשתי את אצבעותיה על עורי, ועדיין, התחושה שגעה אותי, העבירה צמרמורות בכול גופי.
עצמתי את עיניי. כשפתחתי אותן והבטתי לכיוונה, היא הביטה בי מקרוב, שפתיה רפויות, נשימתה הכבדה מחממת את פניי.
גופה הרזה והחם נצמד מאחור אל גופי. הרגשתי את דפיקות ליבה על גבי.
היא קירבה את פניה, לאט עוצמת את עיניה. אני לא יודעת מה השתלט עליי, אבל גם אני עצמתי את עיניי, לאט, מחכה למשהו לא מוכר, שפשוט ידעתי שהולך להגיע.
תחושה רכה ומוזרה על שפתיי. הו, כן. אלו היו שפתיה של ניקול. דקות יחסית, וארוכות, צמודות לשפתיי, העבות, העגולות.
אני לא יודעת למה היא עשתה את זה. אני לא יודעת למה אני המשכתי את זה.
תנועות איטיות בהתחלה, כמעט בלי תזוזה, החלו להפוך למהירות יותר, אינטנסיביות יותר, מכאיבות יותר, מענגות יותר. תנועות תמימות בהתחלה, שהפכו למיניות, בלי ספק.
באותו הרגע כול מה שדמיינתי בעבר בהקשר של נשיקות, פרח מראשי. זה היה שונה לחלוטין.
כול תחושת הטוהר והרומנטיקה שמתוארת בספרי השירה שלמדנו בשיעורי ספרות בבית הספר התעופפה מראשי; במקומה מלאה אותי תחושה משכרת, מצמררת, כול גופי משקשק, כול גופי מלא בחולשה מטורפת.
תחושות בחזי, בבטני, בין רגליי. תחושות בכול כולי. עוד, אני רוצה להרגיש עוד.
זה כמו להרגיש מלוכלכת, אבל לא לרצות להתנקות. להפך. לרצות ליפול יותר ויותר עמוק.
ניקול החלה להעביר את ידיה לאורך גופי הרטוב והמצומרר, ואני השתגעתי, מנסה להסית הצידה את פניי, לנשום כמות מספקת של אוויר, אבל ניקול לא נתנה לי. היא נגעה בלשוני עם לשונה, מעבירה את ידיה בין רגליי שמשקשקות מרוב עונג.
הסתי את פניי הצידה סופסוף, נושמת ונושפת עמוק, לא מסוגלת לשאת יותר את התחושות המטורפות והמשונות האלו שמעולם לא הכרתי.
רציתי להגיד לה שתפסיק, רק בכדי שאוכל להחזיר לידי את השליטה בגופי, אבל לא רציתי שהיא תפסיק.
ניקול המשיכה, מעבירה את ידיה לאורך גופי, כורכת את זרועותיה סביב החזה שלי, מצמידה את פניה לצווארי, מתנשפת ומנשקת, קודקוד אפה המאורך מדגדג אותי קלות. מים עפים לכול עבר, אני כבר לא מבדילה בין טיפות המים החמות לבין טיפות זיעתי החמה. אני כבר לא מבדילה בין טיפות זיעתי החמה לטיפות זיעתה.

באותם הרגעים שום דבר לא נראה לי מוזר. בטח לא העובדה שאני עושה דבר כזה עם בחורה. באותם הרגעים זה הרגיש לי טבעי לגמרי, והיא הרגישה הבנאדם הכי מתאים לעשות איתו דברים כאלה. אם רק היו מעלים בראשי באותו הזמן את הרעיון לעשות דבר כזה עם אדריאן למשל, כול תחושות העונג בגופי היו פוסקות.
האם ככה זה אמור להרגיש? האם ככה הייתי אמורה להרגיש ממגע של גבר שאקח כבעל?
לפני שאני מספיקה להבין מה קורה, שפתיה התחברו לשפתיי שוב, שואבות אותי פנימה והחוצה, שוב ושוב.
ופתאום נתק. שפתינו התנתקו, ניקול זזה אחורה במהירות.
הבטתי קדימה, מתנשפת בהלם. מה קרה כאן עכשיו? לא הפתיעה אותי העובדה שכול מה שקרה כאן קרה לי עם בחורה אחרת, אלא העובדה שבכלל קרה כאן משהו. זה היה מהיר ומטורף. זה היה מהרגעים ההם שמרגישים איטיים, אבל עוברים מהר מידי, לפני שאת מספיקה להבין שאת נמצאת בהם.
הבטתי אחורה. ניקול עמדה עם הפנים לכיוון חלון האמבטיה הקטן, שהיה גבוה, בערך בגובה פניה. גבה החשוף עומד לכיווני, ידיה משולבות.
והיא שותקת.
שותקת.
שותקת.
לא ידעתי מה לומר באותו הרגע.
חשבתי להגיד: “מה זה היה עכשיו?” אבל ידעתי שהטון של המשפט הזה לא התאים לתחושה שהרגשתי מבפנים. אפילו לא כעסתי.
חשבתי להגיד: “מה קרה כאן עכשיו?” אבל ידעתי ששתינו הבנו טוב מאוד מה קרה שם.
אני נשבעת שהעובדה שהייתי עם בחורה אפילו לא הייתה חלק מההלם שלי באותו רגע. כאילו ושכחתי שניקול היא בחורה. כאילו ושכחתי ששתינו בחורות. כאילו ושכחתי שזה לא דבר מקובל. הייתי פשוט מופתעת מהמהירות בה הכול קרה. לפני בערך שלוש שעות לא הכרתי אותה בכלל.
"ניקול...?” שאלתי בקול שקט. רציתי להראות לה שאני ערה לגמרי למה שקרה, אבל אני גם מודעת לזה שגם אני הייתי שם, ולא רק לה היה חלק בזה.
"תתלבשי וצאי מכאן.”
"מה...?” לא שמעתי טוב.
"תתלבשי. וצאי מכאן. עכשיו. מהר.”
לא ידעתי אם לצחוק או ליפול בפח. באותו הרגע זה באמת הרגיש לי כמו סוג של מתיחה.
הבטתי קדימה. לא ידעתי מה לומר.
התחלתי לשכשך את רגליי במים הפושרים, מבחינה בכך שכמות המים באמבטיה התמעטה, ולעומת זאת כמות המים שעל הרצפה עלתה. כנראה מהבלגן שעשינו קודם.
"לא – שמעת אותי?!” שמעתי את צעקתה של ניקול מאחורי.
"נו מה?” הבטתי אחורה בניקול. היא נראתה רצינית לגמרי, פניה זעופות, אך לא בצורת כעס. בצורת פחד.
עכשיו כבר באמת הייתי מבולבלת.
"מה, מה קרה? מה את צוחקת עליי עכשיו?” הבטתי בחזרה קדימה בעייפות והמשכתי לשכשך את רגליי במים "אני לא אוהבת משחקים כאלו.”
"מי משחק?!”
הסתובבתי והבטתי בה. היא רצינית.
"תקשיבי.” היא הביטה בי במבט רציני, זרועותיה עדיין משולבות, כרוכות סביב גופה הדק והחשוף, גבה עדיין לכיווני.
"קודם, כשיצאתי? הסגרתי אותך לשוטרים גרמנים. הם בדרך לכאן, אמרתי להם שאחזיק אותך.”
רגע, מה?
היא עמדה עם גבה אליי, והביטה דרך החלון. "יש לך בדיוק דקה לברוח לפני שהם מגיעים, הם אמורים להופיע כול רגע. אז או שתתלבשי עכשיו, בשנייה, ותעופי מכאן... או שזה הסוף שלך. ביי-ביי, אימאל'ה ואבאל'ה.”
