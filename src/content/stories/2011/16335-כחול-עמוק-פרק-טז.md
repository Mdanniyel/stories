---
id: 16335
title: "כחול עמוק - פרק טז"
author: "בלונדר"
author_id: 1720
date: "2011-03-30"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16331
next_chapter_id: 16342
original_url: "http://gogay.co.il/story.php?id=16335"
---

# כחול עמוק - פרק טז

החלטתי לשתוק ולא לשאול את אלה על התמונה, כדי לא להיתפס בעיניה כחטטנית. התמונה הזאת שינתה לי את כל החשיבה ולא הבנתי מה נכון ומה לא נכון. האם זה אומר שסתיו חיה? מה היא רומזת לי התמונה הזאת?

נכנסתי אל חדרה של אלה ועשיתי חיפוש קצר בין כל החפצים. לראות אולי יש איזה קצה של חוט בין כל הבלגאן שאני שרויה בו.

התיישבתי על המיטה, נאנחת ולא מבינה מה הולך כאן. שום דבר לא נראה לי הגיוני ונראה שעוד שנייה אשתגע. מה חלום ומה מציאות? מה אמיתי ומה נחשב לאחיזת עיניים שתחלוף לה עם הזמן?

פתאום אלה נכנסה לחדר כשעל פרצופה נראתה הבעה חשדנית. "שלי, את יכולה להגיד לי מה עובר עלייך?" היא התיישבה לידי, בוחנת אותי בעיניה הכחולות.

"כלום, למה את שואלת?" אני מנסה להסתיר את שעל ליבי.

"את נראית סהרורית כזאת ולא החלפת איתי מילה אחת נורמאלית כל הערב."

חייכתי אליה, מנסה להבין מה עומד מאחורי היופי הזה ומחליטה לשכוח לכמה זמן מהתמונה המטופשת. זה בטח איזו מין מחווה כזו שהם עשו לסתיו ואני לא צריכה להסיק מזה דברים מוטעים.

"שלי, אני לא רוצה שתתעלמי ממני ככה" היא ליטפה את לחיי.

"אני יודעת" חייכתי אליה חזרה. הרגשתי איך המתח המיני בינינו גובר. היא הייתה כל כך סקסית שלא יכולתי לעצור בעדי. ליטפתי את ישבנה ועברתי עליו כשאני עולה לכיוון חולצתה. מכניסה את ידי אל תוך החולצה ותופסת אחת משדיה ומעסה אותו. אלה החלה להתנשם בכבדות. נשקתי לה נשיקה ארוכה לשפתיה, יונקת אותה ללא שובע. בזמן שנישקתי אותה השתמשתי בידי כדי להעלות לה מעט את החולצה כלפי מעלה והתחלתי בעיסוי לשני שדייה שנחשפו אל אוויר העולם.

פתאום שמעתי את הדלת נפתחת! לא תיארתי לעצמי שדווקא עכשיו יקרה דבר כזה!

הפסקתי את מעשיי והבטתי לכיוון הדלת. לפני הדלת עמדה לא אחרת מאשר אימה של אלה שנראתה מבועתת.

הבטתי על אלה שהייתה אחוזת בהלה "את לא יכולה לדפוק בדלת?!" היא הורידה את חולצתה מהר.

אימא של אלה המשיכה לשתוק ויצאה במהירות מהחדר.

אלה יצאה בעקבותיה, משאירה אותי לבד בחדר עם הרגשה חרא.

פתאום נשמעו צעקות מהמטבח "תגידי לשלי שתלך מהבית הזה!" קולה של אימא של אלה נשמע צורם לאוזן.

"שלי תישאר כמה שבא לה וגם את לא תגידי לה שום דבר!"

"איך אתן מעיזות לעשות דברים כאלו ועוד בבית שלנו!"

"אימא, אני אוהבת אותה וזה לא עניינך!"

"אל תבלבלי לי את המוח! אתן עוד לא יודעות בכלל מה אתן רוצות מהחיים שלכן!"

"כן?! ואת ואבא יודעים מצוין מה אתם רוצים מהחיים שלכם, ככה מביאים לכם עוד ילדה לעולם שתסבול כמו שאני סבלתי!"

נשמע קול של סטירה.

מהר מיהרתי להציץ מבעד לדלת. אלה עמדה בהלם כשידה מונחת על לחייה.

"את לא תדברי אליי ככה! אני עדיין אימא שלך."

פתאום מבטה של אלה הפך לעצבני "את רוצה גם את הלחי השנייה?! אולי פשוט תביאי מטאטא ותחבטי בי איתו! כמו בימים הטובים!"

"אל תדברי שטויות!"

"אה! זה פתאום הפך לשטויות?! לא משנה כמה תנסי להכחיש, אני אזכור לך את הימים האלו! אני תמיד אזכור עד כמה היית אימא נוראית ולא יעזור לך דבר! את וגם אבא לא יכולים להרשות לעצמכם לגדל ילדים!"

מהר יצאתי מהחדר כשאני תופסת את אלה ומוציאה אותה איתי מחוץ לבית. לא יכולתי לתת לזה להימשך ופחדתי לשלומה של אלה. שחס וחלילה לא תחטוף עוד כמה מכות מהאימא המשוגעת שלה.

כשהיינו כבר מחוץ לבניין עצמו, תפסנו איזה ספסל בפינת רחוב וישבנו עליו.

אלה ניגבה את הדמעות שהצטברו לה ולקחה נשימה עמוקה. 

ליטפתי את פנייה "מה שאמרת באמת היה אמיתי?" שאלתי אותה בהיסוס רב.

היא הביטה לתוך עיניי "את מתכוונת לסיפור עם המטאטא?"

בלעתי רוק "כן."

"לאימא הזו תמיד היו עונשים מעוותים, זה רק אחד מהעונשים שהיא הייתה נותנת." היא חזרה לבכות על הכתף שלי ואני המשכתי לשתוק. לא יודעת מה לומר לה, איך לעודד אותה.

אלה חזרה לנגב בידה את הדמעות ולהביט בי "תשירי לי"

"מה זאת אומרת?" לא הבנתי את בקשתה המשונה.

"מה ששמעת, תשירי לי."

"למה את רוצה שאני אשיר לך?"

היא חייכה "יש לך קול יפה ומרגיע. אני בטוחה שברגע שתתחילי לשיר אני אשכח בן רגע את כל הצרות שלי."

החזקתי את ידה "מה את רוצה שאני אשיר?"

היא הביטה אל השמים ונראה שחשבה על שיר שהיא אוהבת, כי באותו רגע נפרש חיוך ענק על פניה ולעיניה הכחולות חזר הברק המוכר שלהן "אני רוצה שתשירי שיר של גלי עטרי."

"את ממש אוהבת את גלי עטרי, אה?"

"גם את." 

"איך את יודעת?"

היא שתקה וסימנה לי עם האצבע שזה סוד.

עצמתי את עיניי "אין לי גיטרה, אני מתביישת לשיר."

ידה חיזקה את אחיזתה בי "תדמייני שעומדת מאחורינו להקה של נגנים שמחכים שתתחילי לשיר."

"זה מגוחך" צחקתי.

"זה לא, באמת עומדת מאחורינו להקה של נגנים, את לא שומעת?"

פתאום באמת התחלתי לשמוע צלילים. אלו היו צלילים של גיטרה, צלילים של תופים, צ'לו, היה גם קלידים ובס. זאת הייתה תזמורת מגוונת ביותר.

"מה את רוצה שאני אשיר לך?"

"חזקה מהרוח."

שאפתי אוויר לתוך ריאותיי ופתחתי את עיניי, כאילו מסמנת ללהקה מאחור להתחיל לנגן.

הם ניגנו את הפתיחה של השיר וכעבור כמה דקות נסחפתי אליהם כקול נוסף.

"היא הייתה חזקה מהחורף

היא הייתה חזקה מסופה

לצמוח מכלום שהיה לה

זה סוד הכוח שלה

את ליבה היא שמרה בכספת

את גופה היא שמרה לעצמה

היא רואה או אולי מתעלמת

ממה שקורה בגללה."

אני שומעת פתאום איך החצוצרות גם נכנסות ללהקה והגיטרה הופכת לחשמלית.

"מתוך עולמות שבורים

היא צומחת, היא צומחת

לילות שלמים

היא רוקמת

כל מה שיקרה לה



ופתאום יום אחד הוא הגיע

כמו אל שעלה מן הים

את כל כוחותיה נתנה לו

ליבה התעורר מאי שם

אבל אהובה כמו המים

נגע בחופים וחזר

עכשיו אהבה היא יודעת

כאב שאיננו נגמר



מתוך עולמות שבורים..." סיימתי את השיר ושמעתי איך כלי הנגינה נחלשים.

אלה עדיין אחזה בידי "את שרה מדהים" היא חייכה אליי.

"את סתם מגזימה" ניסיתי להצטנע.

"אני לא, באמת יש לך קול מדהים" המבט שלה היה כה רך ומלטף שכמעט הרגשתי שאני זו שצריכה עידוד.

היא קמה ומשכה אותי אליה והמבט בעיניה נראה נחוש "בואי נלך לטייל!" היא הכריזה בפתאומיות.

"מה? לאן? מה פתאום עכשיו?" הרגשתי איך הגוף שלי מכביד עליי ושואב ממני את הכוחות כדי לצאת לטיול עכשיו.

"סתם לטייל בתל-אביב, גם ככה לחזור הביתה אנחנו לא יכולות" היא המשיכה לחייך אלי כאילו היא דיברה על השגרה היום יומית שלה.

"אני מצטערת."

היא חיבקה אותי וליטפה את שיערי "אין לך על מה להתנצל, אני אוהבת אותך וטוב שמה שהיה צריך לקרות קרה."

"אבל את לא תוכלי לחזור הביתה עכשיו."

"כבר מזמן זה לא הבית שלי."

"אבל מה עם תמר?"

היא חייכה "מה דעתך שאני ואת נחזור איתה לאילת?"

"ונגדל אותה יחד?"

"כן, מה רע?"

"לא רע, אבל גם לא קל."

היא ליטפה את ידי והביטה אל תוך עיניי "ביחד אנחנו נצליח, אני בטוחה."

חייכתי אליה, מבינה שאין דרך אחרת.

"את באה" אלה משכה אותי אחריה ואני השתרכתי אחריה, מנסה לגרום לה להאט טיפה את הקצב.

פתאום היה לי הבזק זיכרון של סבתא שלי. הייתי אז בערך בת חמש וישבתי על ברכיה של סבתא, מתבוננת בנוף היפה של החוף שנשקף מהגינה שלנו וסבתא שלי שרה לי בקולה המזדקן:

"Черная кошка, белый кот сидели в тени солнца, черная 

кошка вдруг побледнел лучами солнца"



הרגשתי איך תחושה מרה מתפשטת לה בבטן, תחושה של משהו שחסר לי כמו סבתא שלי שהייתה כל כך יקרה לי.

התחלתי לשיר את השיר בקול, בכלל לא שמה לב לשפה ששרתי אותו.

"אמרת שאת לא יודעת רוסית" אלה הפתיעה אותי מאחור, לרגע שכחתי מקיומה.

"כן, אבל זה רק שיר אחד שאני זוכרת."

"מה זה אומר?"

"זה אומר, חתול שחור וחתול לבן ישבו בצל של השמש, פתאום החתול השחור הפך ללבן בגלל קרניה של השמש..." כחכחתי בגרוני ממבוכה "זה לא נשמע משהו בעברית."

"הלוואי ואני הייתי מיוחדת כמוך."

"את מיוחדת. את הכי מיוחדת בעולם."

"את משוחדת" היא חייכה אליי.

תפסתי את ידה שתעצור והתקרבתי אליה, מקרבת את גופה אליי "אז תמשיכי לשחד אותי" נתתי לה נשיקה עדינה על השפתיים וליטפתי את שיערה. כשהפסקתי את הנשיקה נוכחתי לגלות שכמה אנשים שהלכו ברחוב, לא הורידו מאיתנו את המבטים שלהם.

אלה הסמיקה "עכשיו את שיחדת אותי" היא הביטה מאחוריה ובחנה את חלון הראווה של אחד החנויות ברחוב "אני חושבת שכבר מזמן לא עשיתי קניות של הלבשה תחתונה. כל החזיות שיש לי בבית כבר הפכו למרופטות" היא חייכה אליי.

הסתכלתי על חנות הלבנים המרשימה "אני יכולה לעזור לך לבחור?" חייכתי חיוך ערמומי.

"אם היה לי כסף עליי אז בשמחה" היא חיטטה בכיס הג'ינס והוציאה ארנק קטן וצנוע "יש לי כמה שקלים פה, בא לך משהו לשתות?"

"ת'אמת... בא לי אייס."

אלה הצדיעה לי "תכף ומייד" היא רצה אל הקיוסק ליד ולא הבחינה שתעודת הזהות נפלה לה מהארנק.

הבחנתי בתעודה ששכבה לה על הרצפה והרמתי אותה כדי להושיט אותה בחזרה לאלה, אבל היא כבר התקדמה לעבר הקיוסק מבלי לשים לב לכך שאבדה לה התעודה.

פתחתי את התעודה, לוודא שהיא אכן נפלה מהארנק של אלה ולא מארנק של מישהו אחר.

תוכן התעודה הצביע על כך בברור שהתעודה שייכת לאלה.

הדבר הראשון שקפץ לעין הייתה תמונת הפספורט המצחיקה של אלה, שנראתה ישנונית למדי. הפרט השני שקפץ לי לעין היה הלאום שסומן בכוכביות. ואז פתאום קפץ לעיניי שמה הפרטי. שמה הפרטי שצוין בתעודה היה לא אחר מסתיו, אלה. שם פרטי ראשון הוא סתיו, שם פרטי שני הוא אלה.

הפעם הבנתי בדיוק מה הולך פה, שום דבר לא היה יכול להצביע אחרת, אבל מה שלא ידעתי הוא למה? למה היא המציאה לי את השקר הזה על אחותה התאומה ולמה היא לא יכלה להציג את עצמה כסתיו כששאלתי אותה על כך? למה היא שיקרה לי? 

פתאום נזכרתי בתאונת הדרכים. נזכרתי באורות שהיו כל כך קרובים ומסנוורים, נזכרתי באנשים המבוהלים ברחוב ובהבעת פניה המחייכת של סתיו או בשמה השני אלה, שנייה לפני ששמה לב למתרחש, נזכרתי בעובדה שהחזקנו ידיים באותו הזמן. 

פתאום קטע זיכרון נוסף הופיע. שכבתי שם בבית החולים, מתעוררת בקושי עם כאבי ראש נוראיים כשלידי ישבה אימה, כולה נרגשת כשדמעות זולגות מעיניה "תודה לאל!" היא חיבקה אותי "כמעט ואיבדתי תקווה, אבל ידעתי שתחליטי להתעורר בסוף."

"אימא, איפה סתיו?" שאלתי אותה בקול חלש וצרוד.

היא הביטה בי במבט עצוב ושתקה ואחרי כמה שניות הוסיפה לומר "היא בסדר, אל תדאגי."



פתאום אלה יצאה בריצה מהקיוסק כשחיוך מרוח על פניה. אותו חיוך שהיה לה שנייה לפני התאונה. היא החזיקה בידה שתי כוסות של אייס ענבים והגישה לי אחת. "הנה, בבקשה, כמו שביקשת" עיניה הכחולות קיבלו גוון בהיר מהפנט.

המשכתי להביט בה ולשתוק.

"שלי, קרה משהו?" היא שאלה בנאיביות מוחלטת. פתאום עיניה נפערו ונראה שהבחינה בתעודה שהחזקתי בידי.

הבטתי בה לתוך העיניים "נגמר לי כבר החשק לאייס, אלה" הדגשתי את שמה "או יותר נכון, סתיו." 

שתי כוסות הברד שהחזיקה נשמטו מידיה והמדרכה התמלאה באייס ענבים.

לא ידעתי מה לעשות באותו הרגע, אבל היה ברור לי דבר אחד. אני לא רוצה לראות אותה עכשיו ואני לא רוצה שתנסה להסביר את עצמה. התחלתי בלי שום הקדמות או הזהרות לרוץ הרחק ממנה, לברוח ממנה כמה שיותר מהר כדי שלא אתמוטט לה מול העיניים.

רצתי ברחוב ושמעתי את קולה מתחנן שאעצור ושלא אברח ממנה, אבל אני המשכתי בשלי. לא עוצרת ולא מחכה לה, כי פשוט נמאס לי! נמאס לי שכל חיי מתגלים כשקר!
