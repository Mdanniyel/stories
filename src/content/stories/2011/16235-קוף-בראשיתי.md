---
id: 16235
title: "קוף בראשיתי"
author: "ציפור שיר"
author_id: 1561
date: "2011-01-02"
category: "שירה אחרת"
tags: ['שירה אחרת']
prev_chapter_id: None
next_chapter_id: None
original_url: "http://gogay.co.il/story.php?id=16235"
---

# קוף בראשיתי

אני קוף בראשיתי

אוהב קופה בראשיתית

קשור בטבורי לארץ הקופים הבראשיתיים.


סיגל הביאה נרקיס בראשיתי

סיגל היא הדג שלכדתי ברשתי.

פסע פסענו סיגל ואני על החול הרטוב

של שפת-ים בראשיתי, סמוך לאיפה שהכול החל.


ברקע רעמו התותחים

שרוק שרקו הפגזים וטסו הקליעים ומתו אנשים.

"הקשיבי!" אמרתי לה, אחרי תשעה קילומטרים חוף.

"אני רוצה לצאת מזה אבל איני יכול."

"אין לא יכול, יש לא רוצה" ענתה לי סיגל למפרע.


המשכנו לפסוע קילומטר אחד ואז אמרתי לסיגל.

"צעד קטן לאדם, צעד גדול לאנושות" ונשקתי לשפתיה נשיקה בראשיתית.

סיגל אמרה לא אמרה, פשט התפשטה ונכנסה למים המלוחים. נכנסתי למים אחריה, נכנסתי למים למפרע.


אני קוף בראשיתי

אוהב קופה בראשיתית

קשור בטבורי לארץ האהבה הבראשיתית.
