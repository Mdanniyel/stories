---
id: 16358
title: "26 המדרגות - פרק ו'"
author: "story4u"
author_id: 1726
date: "2011-04-13"
category: "יציאה מהארון"
tags: ['המיוחדים', 'יציאה מהארון', 'הפעם הראשונה', 'משהו שונה', 'סיפורים: דעות']
prev_chapter_id: 16351
next_chapter_id: 16360
original_url: "http://gogay.co.il/story.php?id=16358"
---

# 26 המדרגות - פרק ו'

היא קיוותה שבזו תמה הסאגה ביניהן והיא תוכל לחזור למיטה, לעצום את עיניה ולהיפרד מהיום הנורא הזה. אבל רונית רצתה יותר. היא החלה לנשק את צווארה של נילי ולפשוט את בגדיה, נילי ניסתה להדוף אותה בעדינות, מרגישה עדיין את הטעם המר בפיה. 

"תני לי קודם לצחצח שיניים."

"טוב, אני מחכה לך." השיבה רונית בקול סקסי. נילי נכנסה לחדר האמבטיה והחלה לבכות. היא הרגישה חסרת אונים והחלה לשנוא את עצמה יותר על תחושותיה. מה יש לי? מה דפוק אצלי? למה אני חייבת להרוס תמיד? היא המשיכה להצליף בעצמה עד ששמעה שוב את רונית. "את באה?" 

"כן, אני כבר באה." נילי שטפה את פניה במהירות, ציחצחה שיניים ויצאה לרונית שהמתינה לה ערומה במיטה. 

"אז את באה לפה הרבה?" שאלה רונית בקול מתגרה, נילי חייכה. 

"יפה לך ככה." 

"איך ככה?" שאלה רונית מנסה לסחוט כל רגש של אהבה. 

"ככה בלי איפור." אמרה נילי והתחמקה מכרית שעפה לכיוונה. 

"חשבתי שיפה לי ככה בהריון." אמרה רונית ומשכה בפראות את נילי למיטה. כדי להתחמק מהתשובה נישקה נילי את רונית, מנסה להתעלם מגלי הבחילה שאחזו בגופה, היא ניסתה בכל מאודה להיכנס למשחק של רונית. היא ניסתה להיות סקסית ופראית, חושנית ומינית הכל. אבל הכל רק כדי להסוות את שהרגישה באמת, היא הרגישה שהיא חייבת לפצות את רונית על מה שהיא עשתה היום וגם על מה שעוד כנראה תעשה.
