---
id: 16329
title: "בעיר הגדולה - פרק ג'"
author: "difranco"
author_id: 1724
date: "2011-03-23"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16325
next_chapter_id: 16332
original_url: "http://gogay.co.il/story.php?id=16329"
---

# בעיר הגדולה - פרק ג'

אני מביטה לעבר הכביש ומזהה את אלה ברכב סטודנטיאלי לבן.

אני מתיישבת לידה, היא מברכת אותי לשלום. נושקת לי על הלחי ומחייכת אליי.

"לאן נוסעים? אני שואלת.

"אני אכיר לך היום מקום טוב" היא נשמעת מרוצה מעצמה.

"סומכת עלייך."

שתיקה שררה באוטו, ניסיתי לאמץ את האיבר החושב שלי על מנת להפיק מילים נכונות מפי, אך ללא הצלחה.

הסיטואציה הזו הביכה כנראה גם אותה, כיוון שהבחנתי שאצבעותיה ניגשו לרדיו-דיסק, לעצור את השממה.

התחנה הנבחרת השמיעה שירים אהובים והתחלתי לזמר לעצמי. מיד אלה הצטרפה אליי, הגברנו את המוזיקה ושרנו להנאתינו בקולי קולות עד שהגענו ליעד.


נכנסנו לפאב ולמראה עיניי חייכתי, לא ראיתי כל כך הרבה נשים במקום אחד מאז הצבא.

אלה הסבירה שהגענו לפאב לסבי תל אביבי שעליי להכיר.

התיישבנו לנו על כיסאות גבוהים והזמנו בירה.

"רציתי להודות לך שוב על העובדה שחשבת עליי עם כל העניין הזה של העבודה", פתחתי בשיחה.

"את מתכוונת להודות לי על כך עוד הרבה, תגידי?

"חח... כנראה... ולסיום סיומת - תודה!

"בכיף... ואפרופו , את חשבת עליי מאז?

חשבתי שאני בוערת! מאיפה הישירות הזאת? נדהמתי. אם השיחות שלנו ימשיכו בגוון הזה אני עוד אתבלבל.

"ממ... אם חשבתי? כן, קצת חשבתי." עניתי והיא חייכה.

"את מעניינת." היא מפתיעה אותי.

"מעניינת, למה?

"לא יודעת, נראה לי שיש בך הרבה מה לגלות."

"רק נראה, סתם משעממת בכללי." אני מגניבה חצי חיוב.

"עוד נראה."

באו זוג חברות לומר לאלה שלום. היא שוחחה עימן מעט והציגה אותי בפניהן.

היא סיפרה לי קצת על הבלייניות הקבועות שם, אופי הפאב והמסיבות המתרחשות לעיתים קרובות.

"אני מבינה שאת בעניינים."

"אפשר לומר." היא מגיבה בגאווה.

"כל המעורבות הזו ואת לבד?

"ראית מזה? אפ'חת לא רוצה אותי!

אני צוחקת ואז מחליטה להעלות את שמתרוצץ לי בראש.

ומי זו הבחורה הזאת שאת איתה במערכת יחסים בפייסבוק?

"חטטנית."

"למה חטטנית, זה פשוט בלט שם בפרופיל שלך.

"סיפור הזוי דווקא, רק שזה לא ישמע לך כתירוץ."

"תנסי אותי."

"ליאת היא חברה קרובה מאוד, סטרייטית. יש לה איזה סיפור עם אחד שנדלק עליה והיא החליטה שהיא מרחיקה אותו באמצעותי. היא מקווה שיקנה את זה. בעקרון אין בינינו כלום אבל...

"אני בוחרת להאמין לך...

"תודה באמת! היא רוטנת.

"אני מזמינה עוד בירה, בא לך משהו?

"לא זה מספיק, אני נוהגת.

"צודקת" אני מתלהבת מהזהירות שלה, טל הייתה שותה עד כלות נשמתה.

"את רואה את הקצוצה שם ממול?" היא לוחשת לי באוזן.

"מה איתה? אני מוכנה לשמוע עוד סיפור מעניין.

"כלום... זה נראה כאילו היא שמה עלייך עין.

"למה? מה הקשר? אני נשמעת לחוצה.

"טביעת עין." 

"אוקיי...

"מה אוקיי?

"שתשים!

"ככה מנפנפת בקלות?

"היא חמודה, אבל את יותר... אני לוגמת מבקבוק הבירה.

אלה מחייכת, תודה"

"את תודי לי כל הערב? אנחנו צוחקות.

"מה איתך, אין עניין נשי בחייך?

"לא, גם אותי אף אחת לא רוצה."

"אבל אני רוצה."

אני מסמיקה ואז מקבלת נשיקה אלוהית ממנה. אני עוצרת, מביטה בעיניים הגדולות שלה ומשיבה בנשיקה.

"בא לך לקפוץ אליי ולבהות בי מסיימת את העבודות שעליי להגיש?

"זורמת.


"אני אוהבת את הדירה שלך."

"תודה, בא לך לנשנש משהו?

"תה.

"סבבה, יש לנשנש גם נענע אוהבת?

"מאוד.

אלה מגישה תה עם עוגיות ומתחילה לעבוד על המחשב.

"את מוזמנת להרגיש חופשי, מוזיקה, טלוויזיה, בכיף... לא יפריע לי.

אני מזפזפת ומוצאת סרט מעניין, תוך כדי אנו מחליפות כמה מילים.

לאחר שאלה מסיימת את העבודות שלה היא מודה לי על שהיוותי השראה עבורה.

היא מציינת שהיא עייפה ואם זה בסדר שתקפיץ אותי למחרת בבוקר ואשאר לישון איתה.

אני מסכימה ואנחנו ישנות מחובקות למשך הלילה.


אני נכנסת לדירה ומחליטה שלא ישנתי די זמן, אז אני ממהרת לחדר, מחליפה לפיג'מה ומתעטפת בשמיכה.

חולמת כמה חלומות הזויים של בוקר וברקע שומעת את טל מתארגנת ליום עבודה.

"עבודה נעימה" אני צועקת לטל עם קול של בוקר בעת שהיא פותחת את הדלת ליציאה מן הבית.

"תודה מותק, יום מושלם והשלמת פערים בערב" היא מגיבה וזה גורם לי להיזכר באתמול ולחייך.

איזה כיף לי אני חושבת לעצמי וממשיכה מאמצע החלום האחרון בסדרת הבוקר.

לאחר כשעתיים של שינה אני מחליטה שזה די והותר. אני נכנסת לחדר האמבטיה על מנת לרענן את פניי ולהבריק את שיניי ותוך כדי אני שומעת את הטלפון הסלולארי שלי מנגן את שיר ההודעה שלו.

"בוקר טוב מותק, היה לי כיף :) מראה הצג והשפתיים מחזירות אליו חיוך.

אני משיבה בהתאם וניגשת להכין קפה.


"איזה ריחות! מה בישלת? טל מביטה בי כאל שליח פיצה איכותית שהגיע להשקיט את הרעב.

"נודלס כמו שאת אוהבת."

"איזו אדירה! אני מבינה שיש לך מצב רוח, איפה ישנת חוצפנית!

"בדירה של אלה.

"פשששש... שאפו! היה סקס?

"לא, אבל היה נעים גם בלי זה.

"מה התנזרת לי פתאום?

"ממש לא, זה פשוט לא קרה ונראה לי שטוב שכך, יש למה לחכות, משהו יפה נבנה כאן אני חושבת...

"אני שמחה בשבילך אהובה, תכף ניכנס לפרטים אני חייבת לעשות לעצמי צלחת.

טל אכלה בתאבון רב ולא שכחה לציין שיצא טעים.

שיתפתי אותה במאורעות אמש - הפאב הנשי שהיינו בו, הבנות שבילו בו, השיחות שלי עם אלה וכמובן ה"תירוץ" לסטאטוס בפייסבוק.

טל התרגשה בשבילי. דיברנו על היום שעבר עליה והכנתי את עצמי לקראת הראיון עבודה שמחכה לי בבוקר.
