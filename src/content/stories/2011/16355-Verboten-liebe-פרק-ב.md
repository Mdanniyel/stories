---
id: 16355
title: "Verboten liebe - פרק ב'"
author: "לוטוס"
author_id: 1728
date: "2011-04-13"
category: "אירוטיקה נשית"
tags: ['סיפורי אירוטיקה', 'אירוטיקה נשית']
prev_chapter_id: 16338
next_chapter_id: None
original_url: "http://gogay.co.il/story.php?id=16355"
---

# Verboten liebe - פרק ב'

**אל כלוב הפרפרים**אני רצה לי ברחובות בלילה. רגלי כואבת.
אני בורחת מהחיילים הגרמנים. כמו טיפשה, אני מובילה אותם הישר אל הבית שלי.
ניקול נמצאת מרחק לא רב מאחורינו, מחייכת.
הם תופסים אותי.
הם מפילים אותי אל הרצפה.
הם שלושה.
הם מכסים את גופי, נוגעים בכולי.
אני לא יותר מפיסת בשר עכשיו. טרף. נבלה בעודה בחיים.
אני מביטה אל השמים הקפואים של הלילה, מרגישה דקירות בכול גופי.
אני לא יודעת מה הם עושים בגוף שלי עכשיו. כעת הוא כבר לא שייך לי.
אני מתעוררת מהסיוט.
זאת אני, אניה, בחדר שלי. החדר המוכר. חשוך מהלילה, אך מרגיש כול כך בטוח.
באותו היום חזרתי הביתה בבכי.
הכול היה פשוט יותר מידי בשבילי.
ניקול זרקה אותי מהדירה שלה, כולי פרומה ופצועה.
הכותונת שלי זרוקה על גופי בצורה מרושלת; עליה מעילי הפתוח.
שמלתי, חזייתי, תחתוניי, גרבי ומגפיי נמצאים בידיי.
אני מסתובבת ברחוב כמו רוח. לא רואה ולא נראת. כך לפחות אני מנסה להרגיש.
כמה דקות ארוכות לפני כן הרגשתי נאהבת, וכעת אני מרגישה שאנסו אותי.
האם לכוונת המאהב שלך יש השפעה על תחושת המגע? האם ברגע שבו את חושבת שהיית נאהבת את מרגישה תחושה מלאה ושלמה, אבל ברגע בו את מגלה שנוצלת את מרגישה שינוי בהקשר של הקטע המיני שקרה בניכם?
זה באמת קשור? השאלה הזו מובנת בכלל?

חזרתי הביתה, צולעת ברגלי ונשמתי. הוריי לא היו בבית. גם לא אחיי הגדולים, רק אחותי הקטנה.
"ההורים יהרגו אותך. אמרה אחותי הקטנה שהביטה בי המומה. אבל לא פחדתי שהיא תגיד דבר. היא מפחדת ממני מידי, שלא אשאיל לה את הבגדים הישנים שלי. היא ודאי לא תגיד דבר.
להוריי אמרתי שנפלתי ועיקמתי את הרגל.
זה לא בדיוק שקר. זה פשוט רק חלק מהאמת.
ושוב, במיטה, בלילה החשוך, אני מתחילה להרגיש אשמה. לא על כך שנגעתי בבחורה, אלה על כך שאיני מרגישה אשמה על שנגעתי בבחורה.
אני בחורה כול כך שחצנית וגאוותנית. אני אפילו לא מסוגלת לכעוס על עצמי.
הימים כבר חולפים, אך אני נשארת מבולבלת, לא משנה כמה שאני מנסה לסדר את מחשבותיי. אני לא מבינה מה קרה שם, בחדר האמבט הקטן ההוא.
ניקול באמת שיחקה את עצמה?
אם כן אז היא שחקנית מבריקה.
היא אפילו הקריבה את הגוף שלה בשביל להסגיר יהודיה דוחה כמוני. היא נישקה יהודיה דוחה כמוני, והכול בשביל להסגיר אותה. ובסוף, היא לא הסגירה אותי בכלל. איזה אבסורד משולש.
למה באמת היא לא משכה את הזמן עוד קצת? למה היא לא חיכתה לגרמנים שיגיעו לקחת אותי?
אני לא מבינה.
ראשי מסתחרר, כואב. אני מבולבלת.
עבר כבר כמעט חודש, ואני עדיין חושבת עליה, אפילו שאיני מכירה אותה בכלל.
אני מבולבלת.
לא נורא. מחר יום חדש.

היום החדש הגיע, יום גורלי.
זה היה ה-1 בספטמבר. היום בו פולין התהפכה על פיה. באותו יום כולם כבר הבינו, פולניים נוצרים ופולניים יהודים פה אחד  פולין כבר לעולם לא תחזור להיות כשהייתה. עכשיו הכול כבר שונה.
אני זוכרת שלמרות גילי עדיין לא הייתי בקיאה במיוחד או מתעניינת במיוחד במצב המדיני. עדיין הייתי נערה, ורוב תסכולי נגרם משעמום ועצב שכבר לא יכולתי להסתובב ברחובות חופשייה לגמרי. פחות הייתי מודעת למצב הקשה שהתרחש במדינה. עד אותו היום בו הכול התהפך. אז כבר לא הייתה ברירה להאזין לצעקתה של פולין.
אני לא יודעת איך הוריי היו מוכנים או איך הם ידעו, אני חושבת שהם פעלו מתוך תחושת בטן, אך מספר ימים ספורים לפני המצור שנפל על ורשה, עזבנו אני ומשפחתי את העיר ועברנו לגור עם משפחתה של אימי, שגרה בקצה השני של פולין, באזור הצפוני יותר, בו פחות הורגשה המלחמה.
אני לא יודעת אם להציג את עצמי כנערה עיוורת או תמימה, אך בתוך תוכי חייתי עם תחושה מלאה ובטוחה שאנחנו עוד נחזור אל הבית. לא הייתה בי שום דאגה, ולא חששתי להשאיר את החפצים שלי בחדר בדיוק כמו שהם.
הוריי ציוו עליי לקחת רק את החפצים היקרים לי ביותר.
אני עדיין לא מבינה מה פשר הדבר: החפצים היקרים לי מכול", הריי כול החפצים שלי הם יקרים לי מכול. אחרת הם לא היו החפצים שלי.
כול בגד שאני מציעה, אימא אומרת לי לא.
כול תמונה, כול כרית, כול בובה.
לא. לא. לא.
"לא, זאת לא הכוונה.
אני לא מבינה.
רק על המעיל שלי היא אומרת לי כן. וגם על התמונה המשפחתית.
למה אני שואלת אותה בכלל?
אני מכניסה לתוך המזוודה שלי בגדים, דוחסת עוד ועוד.
אין לדעת לאן אגיע, או על מי אצטרך לעשות רושם.
כעבור ימים אחדים הגענו אל ביתה של דודתי. בחיי, כמה שסבלתי. לא סבלתי אף אחד מבני משפחתי מאותו הצד, וגם לא סבלתי את העובדה שהם חיו בתנאים צנועים יותר ממה שאני הכרתי. כמו טיפשה כול כך שמחתי כאשר כעבור חודש הופיעו בדלת שני חיילים גרמנים, ובידם בשורה: אתם חוזרים לוורשה.
כמו טיפשה, אולי תמימה, אולי פשוט צעירה, חשבתי שהכול מתחיל להסתדר, ושהנה אנחנו חוזרים הביתה.
אבל לא.
לא.
את הבית, אותו הבית, הבית בו נולדתי וגדלתי, לא ראיתי עוד מעולם. חזרתי אל אותה העיר, אך לאזור אחר לגמרי. אזור הדמדומים של וורשה.
ימים ספורים לאחר המאורע, ירדנו כולנו מהרכבת, משפחתי הקטנה, ומשפחת דודתי, וצעדנו כולנו, בין המון יהודי, כול אחד עם מזוודתו שלו.
למרות שהמזוודה הייתה כבדה, הייתי שלמה עם כול חפץ שהכנסתי בה.
התגאיתי בעצמי שלא נתתי לאיש את הזכות להחליט בשבילי איזה חפץ חשוב לי ואיזה לא.
העיר נראתה שונה. כאילו ענן חשוך ירד עליה.
אומנם היו מסביב אזרחים פולנים, אך אווירה גרמנית שלטה באזור, בלי ספק. מסביב מפוזרים חיילים גרמנים, מהלכים עם ראש מורם וקנה הרובה זקור, כאילו בכדי להחדיר לתודעה את ההרגשה שלמרות שהם מעטים יותר מהאזרחים הפולניים באזור, כול חייל אחד שווה בערכו לעשרה אזרחים פולניים.

מהרכבת יצאנו אל מרכז העיר, ומשם המשכנו ללכת.
אנחנו הולכים הרבה. מלפנינו ומאחורינו עוד ועוד משפחות יהודיות נוספות. מהיכן הגיעו כולן? ההמון מלא בפרצופים שחלקם מוכרים, וחלקם כאילו הגיעו מעולם אחר. מפולין אחרת.
אנחנו מובלים אל הלא נודע, כולנו בגוש אחד.
בזמן שאנחנו עוברים במרכז, אני מבחינה בהמונים מאנשי העיר עומדים בצידי הרחוב.
הם מביטים בנו, ושותקים. כאילו מעמידים פנים שדבר לא השתנה, אך האיום הגרמני מורגש מעל ראשיהם, כמו סכינים גדולים וחדים, שכבר מטפטפים מדם של נפשות שלא היו זהירות עימם לפני כן. כאילו שאם יראו טיפת חרטה כלפינו היהודים, יושחתו בו במקום.
עומדים.
שותקים.
מעולם לא ראיתי עוד מחזה אילם שכזה.
כולם נראים כמו חבורת בובות אילמות-חירשות-ועיוורות.
חסרות פנים. חסרות כול רגש. חסרות כול הבעה, כאילו מפחד ששום רגש שיביעו לא יהיה מספיק הולם.
לא מנסים לעצור את התהלוכה ולברר מה פשר הדבר, אך גם לא צוחקים או מראים כול שמחה.
פתאום הם מחליטים לשחק את עצמם יפי נפש. מעמידים פנים שעצוב להם, אבל שהם לא יכולים לעשות דבר בנידון.
תעשו לי טובה, בכלל לא עצוב לכם, ואתם בטח יכולים לעשות הרבה דברים בנידון.
לפתע, בין שלל הראשים הפולניים הבלונדינים, אני מבחינה בשיער שחור ארוך, נשפך על כתפיים רזות, שיוצאות מגוף רזה ואצילי, שעון על קיר הרחוב לצד כמה גברים גבוהים.
היא לבושה בבגדים זרוקים אך בעלי סטייל יוקרתי מסויים, רגליה שלובות זו בזו, ידיה משולבות בשילוב מוזר של התעניינות וחוסר עניין במתרחש.
זו הייתה ניקול. בהחלט היא. זה היה בלתי אפשרי בשבילי לפספס אותה.
אני זוכרת את מבטה הריקני שהביט אחרי המשפחות היהודיות בניהן פסעתי, עיניה ריקניות מתוכן, ועדיין נראה היה שהיא חושבת על משהו. תחילה היא לא הבחינה בי.
למרות הדרך בה הכול נגמר בינינו, שמחתי כול כך לראות אותה.
הלב שלי נשפך בתוכי, כמו קנקן שעלה על גדותיו.
למרות המצב המשפיל בו הייתי, חיוך נמתח על פניי ולא הצלחתי להסתיר אותו. ניסיתי לתפוס את מבטה. כשהתקרבתי לחצות את עיניה שהביטו לכיוון המשפחות שהלכו מלפניי, נופפתי לכיוונה. לא חשבתי על השפעות הדבר.
תחילה היא לא הבחינה בי. ואז היא הבחינה.
מבטה השתנה במקצת. אך היא לא חייכה.
חייכתי אליה. היא השפילה את מבטה אל נעליה, שיערה החלק מכסה את פניה.
הגברים שעמדו סביבה התחילו לגחך לעברי.
"למי היא מנופפת זאת? הם מלמלו.
היא צחקקה יחד איתם.
משום מה לא כעסתי עליה, אבל זה כאב קצת. זה כאב קצת הרבה.
שמחתי כשראיתי את החיוך על פניה, אך ליבי כאב כי הרגשתי מרומה.
למה, ניקול, למה?
מה עשיתי לך?
הלא את זאת שפנתה אליי מלכתחילה? זאת שמשכה אותי אל ביתה, הכניסה אותי אל האמבט שלה, התחננה בפניי שאשאר ואתן לה לטפל בי?
הלא את זו שנישקה אותי, שנגעה בי? לא היית את זו שמשכה אותי במערבולת לעולם שמעולם לא הכרתי?
למה עשית את כול זה? אני לא מבינה.
האם חשבת לעשות את זה כבר מהרגע בו ראית אותי, או ששום דבר לא היה מתוכנן? אני לא מבינה דבר.
הבטתי קדימה, חנק אחז בגרוני.
כשפזלתי שוב לכיוון ניקול, הבחנתי במבטה עליי. מבט חודר, מבט בוחן; אך לא העזתי להפנות את מבטי אליה. ידעתי שאז היא תפנה את מבטה הצידה, ורציתי להמשיך ולהתענג על התחושה שהיא מביטה בי.
הלכתי בצורה הכי מושכת שהצלחתי, מזיזה את האגן שלי מצד לצד, ואת החזה שלי בכיוון מנוגד. מעבירה את ידי בשערי. אף פעם לא רציתי להרשים מישהו קודם כמו שרציתי להרשים אותה.
זרקתי לכיוונה מבט אחרון. היא נשענה והביטה הישר לכיווני, ומבלי שהבחינה בכך, לא הסיטה את מבטה כלל גם כשהבחנתי שהיא מביטה בי.
אם זה המשחק שאת רוצה לשחק אז בבקשה, חשבתי.
אני ארדוף אותך, בדיוק כמו שאת רדפת את החלומות שלי.
את לעולם לא תראי לא גבר, ולא אישה, שתחשקי בהם יותר מאשר תחשקי בי, ניקול.
את תתחנני שאתן לך לגעת בי שוב.
את תתמכרי אליי כמו אל סם.
את תרצי לגעת בי כול כך חזק, לנשום לתוכי, להיצמד אליי, להכניס את ידייך אל מתחת לבגדיי, תרצי לחדור לתוכי כול כך חזק עד כאב, עד שלא תצליחי להירדם בלילות.
כי כול הסבל הזה מגיע לך. בגלל זה.
ואת תבואי עד אליי, לא משנה איפה בעולם אהיה, רק בשביל לגעת בי שוב.
ואני בהתחלה אתן לך, אני אתן לך להעביר את אצבעותייך בשערי, לגעת בגופי החלק והבשרני, אני אתן לך לנשק אותי, ואנשך את שפתייך עד שידממו בכאב. אבל לא יותר.
ואת תדעי את הכאב שאני הרגשתי. את תדעי איך זה מרגיש כשמנצלים אותך.
אני מבטיחה ניקול, אני אכאיב לך כול כך. יותר נכון את תכאיבי לעצמך מרוב שתרצי אותי.

המשכנו להתרחק, הרחק מניקול.
העברתי את ידי בעדינות על שמלתי הדקה, באזור צד הירכיים שלי. הבטתי אחורה לכיוון ניקול, והיא עדיין עמדה שם, הביטה בי במבט חודר. הבטתי בחזרה קדימה, ועל פניי התפשט חיוך רחב.
היא מסתכלת עליי, חשבתי.
היא רוצה אותי, חשבתי.
אושר הציף אותי, הרגשתי מחוזרת כמו שלא הרגשתי מעולם. אפילו הספקתי לשכוח שכמה דקות לפניכן זרקו אותנו מהבית שלנו.
"על מה את מחייכת לעצמך? שאלה אותי לפתע אימא שהלכה לצידי והביטה בי מופתעת.
הבטתי לכיוונה ולא הצלחתי למחוק מעצמי את החיוך.
"אני? מחייכת?
"היא בטח חושבת שלוקחים אותנו לאיזה נופש. אמר אחי הגדול אנדריי, שהלך מלפניי, ופזל אחורה לכיווני.
"לאן לוקחים אותנו, באמת? אמרה סוזי, אחותי, שגדולה ממני בשנה, והלכה לצד אנדריי.
"אני בטוחה שלוקחים אותנו למקום שבו החיים שלנו ישובו לעצמם. אמרה אימי מחייכת בתקווה. "התקופה האחרונה הייתה איומה, אני מסכימה, אבל עכשיו הכול הולך להסתיים. לוקחים אותנו למקום בו נוכל לחיות רק עם הקהילה היהודית שלנו, בשלווה ובשקט. אימי הביטה בי וחייכה.
"שם אף אחד לא יוכל לומר לך שאסור לך לעשות משהו כי את יהודייה, בגלל ששם כולם יהיו יהודים.
כולם יהיו יהודים? כמה משעמם. הבטתי קדימה באכזבה.
'אבל ניקול לא יהודייה', חשבתי. 'האם זה אומר שלא אראה אותה שוב? היא פשוט תמשיך בחיים שלה, ואני אשאר עם כול היהודים המשעממים?'
"אני לא רוצה. אמרתי בקול שקט וכועס.
אימי, אחותי סוזי ואחי אנדריי הביטו בי בהפתעה.
"מה אמרת? הם שאלו פה אחד.
"אמרתי שאני לא רוצה. חזרתי על המשפט בביטחון. למה אנחנו צריכים לחיות רק עם יהודים? אני אוהבת את המצב איך שהוא ככה. נכון שהחיים בעיר נהיו בלתי נסבלים, אבל אני רוצה להמשיך לחיות בשכונה שלנו, באזור מלא בכול שאר הפולנים הלא יהודיים."
"מה? למה לך? שאל אותי אחי בחשד. מה זה משנה לך אם ככה יהיה לנו טוב יותר?'
"אניה... אימי אמרה בקול מעט מודאג וכועס. מה באמת זה משנה לך? ככה נהיה מוקפים ביהודים, ולא נסבול מאפליות. הרי זה לא ש תכננת להתחתן עם מישהו לא-יהודי, נכון?"
שתקתי. בכלל לא חשבתי על העניין הזה של חתונה. ועכשיו כשאני חושבת שהולכים לשדך לי איזה יהודי משעמם, הייתי מדוכאת יותר.
"תעזבו אותה. שמעתי את קולו של אבא. הבטתי בו, הוא הלך מקדימה אל אנדריי וסוזי, לוקח את קטרינה, אחותי הקטנה, על הכתפיים שלו, הביט לכיווני וחייך. "אניושקה בסך הכול אומרת שהיא רוצה להרגיש אחת מבין כולם, היא רוצה שהכול יהיה כרגיל."

לפני שהבחנתי בכך, כבר היינו רחוב אחרי הרחוב בו ראיתי קודם את ניקול. הבטתי אחורה, מחפשת אותה בין ההמון.
"מה את מחפשת שם כול הזמן? אמרה אימא.
"בטח בחור. אמר אנדריי.
"דווקא לא. עניתי בקול בטוח בעצמי, אילו רק היה יודע.
ניקול כבר לא הייתה שם.
עברה בתוכי תחושה שלא אראה אותה יותר. הרגשתי איך הלב שלי מתמלא בענן שחור ומחניק.
למה כול כך רציתי לראות אותה שוב? היא עשתה לי רק רע.
מה בשיחה ה קצרה איתה קסם לי כול כך? למה אני מצטערת על כך שלא ניצלתי טוב יותר את הזמן שלנו יחד?
הייתי מחבקת אותה לתוכי. הייתי שואלת אותה עוד שאלות רבות כול כך על העבר שלה.
הייתי נותנת לה לעשות הכול בגופי.
הייתי אפילו נותנת לה להסגיר אותי לגרמנים, כי אני לא מאמינה שהיא הייתה נותנת להם לקחת אותי.
מעניין מה היה קורה אם הם היו נכנסים בזמן שהייתי באמבט. היא הייתה נותנת להם לקחת אותי עירומה? אני לא חושבת.
מאיפה ניקול יודעת בכלל לעשות את כול הדברים ההם שהיא עשתה לי? האם היא הייתה עם אישה אחרת לפני כן?
אני כנראה לא אראה אותה שוב, אז כול השאלות האלו כבר לא משנות דבר עבורי.
ועדיין, אני רוצה לדעת.
עדיין, אני רוצה להבין אם היא הייתה בצד הטוב או בצד הרע. בצד שלי, או בצד של הגרמנים.

המשכנו ללכת רחובות שלמים. רגליי כבר כאבו, ולא בגלל הנקע, שהחלים כבר.
לבסוף התחלתי לשמוע דיבורים מרוחקים מהכיוון הקדמי שלנו, כנראה שהתחלנו להגיע ליעד.
עמדתי על קצות אצבעותיי וניסיתי להציץ ולראות. ממה שהצלחתי לראות מבעד לכול האנשים, ראיתי גדר ענקית שמתחילה להקיף רחוב שהתקדמנו אליו.

זה היה גטו וורשה.
כלוב פרפרים ענק, אליו מכניסים את כול העשים שבין פרפרי העיר.
ואפילו אם אנחנו היהודים נחשבים לעשים מכוערים, אנחנו עדיין פרפרים, לא?
אז למה אין לנו זכות להתעופף סביב כמו שאר הפרפרים, רק בגלל הסוג שלנו?
