---
id: 16314
title: "כחול עמוק - פרק יב"
author: "בלונדר"
author_id: 1720
date: "2011-03-10"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16307
next_chapter_id: 16323
original_url: "http://gogay.co.il/story.php?id=16314"
---

# כחול עמוק - פרק יב

שגיב עדיין רוכן מעליי כשכל גופי שרוע על חול הים הרטוב.

אני מביטה בו ושונאת אותו כל כך באותו הרגע. שונאת אותו על כך שהוא שגיב ולא אלה. אחרי הכול הייתי מעדיפה שאלה תשב על ידי עכשיו ולא הוא. מה לא הייתי נותנת כדי לראות אותה...? אפילו רק לשנייה נוספת! הייתי נותנת את כל רכושי, הייתי מוכרת את נשמתי לשטן, הייתי מסכימה לחתוך את ידי רק בבקשה שאראה שוב אל אלה. שאראה פעם נוספת את עיניה הכחולות. שנשב על אותה הספה כמו פעם והיא תאזין לבלבולי השכל שלי ותחייך עם החיוך הממיס שלה, שפעם נוספת היא תירדם על ידי בשיעור או תחלום ואני אזכיר לה שיש לנו שיעורי בית שהיא חייבת לעשות, הייתי רוצה פעם נוספת להפליג איתה בסירה ולראות את נחישות פנייה כשהיא מכוונת את סירת המנוע לכיוון החוף, הייתי רוצה לצלול איתה עוד כמה פעמים ולטעום את טעם שפתיה שמהול במליחות ימית מרעננת. את לא יודעת כמה אני מתגעגעת אלייך ורוצה בחברתך, אלה אהובתי ונערת חלומותיי.



"את יודעת כמה התגעגעתי אלייך, שלי? למה עזבת אותי יומיים לפני שנסעת?" שגיב קטע את מחשבותיי כשהוא מביט בי במבט שבור.

"שגיב, אתה יודע שזה לא היה הולך בינינו."

"למה? מה בדיוק לא היה הולך?"

"אתה יודע..."

"לא, אני לא" מבטו הרצין לחלוטין כשהוא עדיין רוכן מעליי.

"אם אח שלי היה יודע הוא היה מפרק את שנינו ובעיקר אותך."

"ממש לא איכפת לי שיפרק אותי, אני אוהב אותך שלי, ואני בחיים לא אשכח את הלילה שהיה לנו ביחד."

"שגיב, אני אוהבת מישהו אחר."

באותו רגע שגיב נראה שבור, כאילו כל המטרה שלו בחופשה באילת הייתה אני.

הוא הביט בי במבט מתחנן "בבקשה, תחזרי לאהוב אותי."

"שגיב, אני בחיים לא אהבתי אותך, אני הערצתי אותך ונהניתי בחברתך, אבל מעולם לא אהבתי אותך."

"איך את יכולה להגיד דבר כזה?!" נראה מבט כועס בעיניו. "מי זה הבחור שהתאהבת בו ומה יש לו שלי אין?!"

"דבר ראשון, זאת בחורה" תיקנתי אותו באלגנטיות "ודבר שני, אני לא עושה השוואה ביניכם. אני פשוט אוהבת אותה."

"קוראים לה במקרה אלה?" הוא הפתיע אותי בשאלתו. הוא התיישב על החול וגם אני.

"איך אתה יודע איך קוראים לה?" שאלתי אותו, לא מבינה כיצד השיג את המידע שבידיו.

"תומר סיפר לי עליה."

הרגשתי פתאום רצון עז להמשיך ולדבר איתו "מה הוא סיפר לך?"

"הוא סיפר לי שאת אהבת אותה והיא עשתה לך טוב וכשהיא עזבה את התחלת להסתגר לעיתים קרובות בבית, והמצב רוח שלך התדרדר ו... שלי?"

"כן?"

"תומר דאג לך, הוא פחד שאולי תזיקי לעצמך או לא יודע מה."

"תומר?! אתה בטוח שאתה מדבר על האח הנכון?"

"שלי, את לא יודעת כמה תומר דואג לך כל הזמן, כשהיינו גרים קרוב הוא לא היה מפסיק לדבר עלייך ולספר וזה אחד הדברים שגרמו לי גם להתאהב בך."

"שגיב, תשכח מזה" נתתי בו מבט עצבני.

"איך אני יכול? אני אוהב אותך!"

"אבל אתה יודע שאני אוהבת את אלה, לא?"

"אז תאהבי אותי!" הוא החזיק בידי "את גם ככה כבר לא בקשר עם אלה ואת צריכה להתגבר על זה."

"אתה לא תגיד לי שאני צריכה להתגבר על זה!"

שגיב לחץ על ידי "שלי, אני יודע שאני הגבר שאת צריכה." הוא עצם את עיניו ונישק אותי. הפסקתי את הנשיקה מהר "אני לא הרשיתי לך לנשק אותי!" קמתי ממקומי "אני מצטערת שגיב, אני הולכת."

שגיב נאנח "טוב... בסדר, אני אפסיק להלחם עלייך ואם את לא רוצה נשיקה ממני אז את לא תקבלי" הוא ניסה לחייך "רק אל תלכי ממני, אני רוצה לדבר איתך."

"תן לי סיבה אחת לא ללכת."

"הנה!" שגיב התחיל להוריד מעט את המכנס.

הסמקתי כולי, עוצמת מהר את עיניי "אני לא מתכוונת לעשות איתך סקס, חתיכת חרמן!"

"לא לזה התכוונתי, את יכולה לפתוח את העיניים."

פתחתי בזהירות את העיניים, מביטה על שגיב לראות מה ברצונו להראות לי.

שגיב הפנה אליי את גבו והוריד את המכנס מעט, כך שהיה אפשר לראות מעט מישבנו. על הישבן נראה קעקוע, לא גדול ולא קטן של לא אחר מאשר ש.י עגנון.

פרצתי בצחוק מטורף "זה הכבוד שאתה נותן לש.י עגנון? מקעקע אותו על התחת?!"

הוא הרים את מכנסיו וחייך חיוך מרוצה "לא מקורי?"

"כן, אבל, אתה יודע... סופר מוערך. למה על התחת? למה לא על הגב או על הכתף?"

"כי רק ככה יש לקעקוע מסר ציני."

"ואתה חושב שש.י עגנון יאהב את זה?"

"בואי נתחיל בזה שאם מקעקעים את הפרצוף שלך על התחת של מישהו אז זה אומר עלייך משהו."

"מה זה היה אומר עליי?"

הוא התקרב אליי כשהוא מביט בי לתוך העיניים "זה לא ברור? זה אומר שאת בן-אדם חשוב או..."

"או?" זירזתי אותו כי הוא דיבר נורא לאט, כנראה רצה למשוך את הזמן כדי להיות בנוכחותי הרבה.

"או שאת חשובה למישהו?"

"כמו... לך?" נעצתי בו מבט חוקר. למען האמת, זה ישמע סדיסטי, אבל רציתי שיגיד כן.

"כמו לי" הוא חייך אליי.

"זה משהו, אתה לא חושב?"

"מה?!" שגיב לא הבין פתאום לאן הספקתי לחתור.

"מי שאת אוהבת, לא אוהבת אותך ומי שאת רוצה איתו בקשר ידידות רוצה יותר מזה."

"את מדברת עליי?"

"אז על מי נראה לך?"

שגיב נראה נעלב לרגע ותוך מספר שניות חייך אליי "למה מי שאת אוהבת לא אוהבת אותך?"

הבטתי בו והרגשתי שאני יכולה לסמוך עליו ולדבר איתו גלויות, כמעט כמו עם צליל. "אלה, זו שתומר סיפר לך עליה, אז היא עזבה את אילת והבטיחה לשמור איתי על קשר ובאמת כך היה."

"וניתקתן קשר?" שגיב ניחש נכון.

"כן, אבל זה לא קרה סתם כך, זה קרה כשהיא אמרה לי שהיא לא רוצה לדבר איתי יותר בטלפון."

"זה מה שהיא אמרה?" שגיב החל לחקור והרגשתי שהוא באמת מתעניין.

"כן, זה מה שהיא אמרה... בערך, היא הוסיפה שהיא מרגישה שהיא גורמת לי להיות תקועה במקום."

"ואת לא חושבת שהיא אמרה אמת? את חושבת שהיא צבועה?"

הופתעתי מהשאלה. שתקתי כמה שניות ובאמת חשבתי, האם אלה באמת דואגת לי? אולי היא פשוט לא הבינה שזה לא מה שיפתור את העניין, ובדיוק כמוני היא עכשיו יושבת לה שבורת לב בתל-אביב?! "אני לא יודעת."

שגיב חייך את החיוך היפה שלו, תמיד היה לו חיוך מקסים וזה אחד הדברים שמשכו אותי כל כך אצלו, בנוסף לזה שהוא בן-אדם טוב ודואג סך הכול. בניגוד להרבה חברים של אח שלי, הוא לא הסתכל עליי מלמעלה ודיבר איתי תמיד בגובה העיניים.

הוא שם את ידיו בכיס "אז למה שלא תיסעי לברר את זה?"

"לאן?... לתל-אביב?!"

"כן, מה הבעיה? יש אוטובוס."

"תכננתי את זה, אבל אין לי מספיק כסף אז אני חוסכת."

"כמה כסף את צריכה?" שגיב הוציא מכיסו ארנק.

"לא! מה פתאום! אני לא לוקחת ממך כסף!" הסמקתי כמו עגבנייה.

הוא הוציא חמש שטרות של מאה ועוד שלושה של מאתיים וחפן אותם בתוך ידי "אני לא שואל אותך."

"אבל אתה לא צריך אותו לאילת?"

"הייתי, סביר להניח שאני עוזב מחרתיים בסוף במקום בעוד שבוע."

לא ידעתי מה לעשות, האם לקחת ממנו את הכסף או להחזיר לו בעקשנות. הוא הדהים אותי באותו רגע, בעיקר כי ידעתי שהוא לא מפוצץ בכסף, ואלף מאתיים שקלים זה הרבה בשבילו. הוא פשוט יצא מדהים!

שגיב גירד באפו בביישנות "חוץ מזה, זה גם על האופניים שאני ותומר בטעות שברנו לך."

חיבקתי אותו, מנסה להראות לו עד כמה אני מודה לו ונראה שהיה נבוך מהעניין.

כשעזבתי אותו הוא פשוט נשאר לחייך ולא ידע מה להגיד.

"למה אתה עושה את זה?" שאלתי בסקרנות.

"זה לא ברור?" הוא הביט עליי וחזר לחייך, "אני אוהב אותך ואני רוצה שיהיה לך טוב, גם אם זה לא איתי, אחרי הכול זה לא חוכמה להגיד שאתה אוהב מישהו ולא לרצות לגרום לו לאושר."

"אתה מדהים, שגיב! בחיים לא שמעתי בן אומר דבר כזה. אתה תמצא לך בלי בעיה אישה יותר טובה ממני שתאהב אותך כמו שרק היא יודעת."

"אולי אני אמצא מישהי יותר טובה ממך, אבל בחיים אני לא אמצא מישהי כמוך."

הפסקתי לחייך "תודה, אתה מקסים..."

"זה אומר שאת מיוחדת."

חזרתי לחייך "תודה, אני יודעת."

"וצנועה" הוא הוסיף.

פתאום שמעתי צחקוקים מעבר לגדר הסלעים שהייתה על החוף.

"אתה שומע את זה?" שאלתי את שגיב.

"מה?"

"יש עוד אנשים בחוף חוץ מאיתנו."

סימנתי לו בשקט לבוא אחריי ובצעדים דוממים פסענו לעבר גדר הסלעים.

"את יפה, את יודעת?" נשמע קול גברי מוכר כשהיינו כבר ממש קרובים.

"אתה סתם מתחנף" ענה לו קול נשי מוכר.

"חס וחלילה מתחנף! רק שתדעי שמתחילת הערב לא הורדתי ממך ת'עיניים."

פזלתי לשגיב ושגיב צחקק מעט על המאורע.

ביחד, לאחר שסימנתי, הצצנו מעט מעבר לגדר וכמובן מבלי שהזוג יבחין בנו.

לא האמנתי למראה עיניי! אלו היו צליל ותומר בצורה הכי מביכה שלהם ואני לא מתכוונת לפרט!

טוב, אני כן האמנתי... אחרי כל הפלרטוטים של תומר, ידעתי כבר מההתחלה שהוא דלוק עלייה, אבל לא חשבתי שיצא לו משהו איתה!

איזה מוזר, החברה הכי טובה שלי יוצאת עם אח שלי! איכס!

הבטתי על שגיב ונזכרתי בקשר שהיה לנו לפני שהגעתי לאילת.

אח... האירוניה...

"טוב, בואי לא נפריע להם..." שגיב לחש לי.

"תאמין לי שאני מעדיפה שלא לראות את זה" לחשתי לו בחזרה ושנינו התגנבנו כמה שיותר רחוק.

אחרי התקרית המצערת אני ושגיב הלכנו לטיילת רק שנינו ובילינו שם את הלילה. זה היה כיף לא נורמאלי, צחקנו וכייפנו כמו שהיינו עושים פעם. הרגשתי איך שגיב הפך בלילה אחד מהאקס שלי לחבר הכי טוב שלי, וחשבתי על צליל שהפכה מרק החברה הכי טובה שלי לחברה הכי טובה שלי ובת זוגתו של אח שלי, שבעתיד סביר להניח שתהיה: או האקסית שלו או גיסתי וכלתו או גיסתי לשעבר וגרושתו. חייבת להיות אפשרות אחת מבין השלושה.

אחרי הלילה המטורף שבילינו ביחד, אני ושגיב הגענו שיכורים (מהנאה) לפתח ביתי.

"טוב, אז נתראה בעתיד?" הוא חייך אליי חיוך מקסים, כאילו סיים איתי דייט.

"ברור!" חייכתי "תודה על הכסף, זה באמת עוזר לי ואתה לא יודע כמה."

"מתי את מתכוונת לנסוע?" 

"אני לא יודעת, אני קצת מפחדת."

"ממה את מפחדת?"

"שאני אתאכזב."

שגיב ליטף את ראשי כאילו הייתי ילדה קטנה "אל תדאגי, אני מבטיח לך שרע לא יצא מזה."

"אתה חושב?"

"אני יודע."

אזרתי ביטחון, בעיקר בגלל התמיכה של שגיב "אני נוסעת מחר בבוקר!"

"או! לזה לא ציפיתי!" הוא חזר לחייך "אני מקווה שאלה לא תהיה טיפשה ותבין מה היא מפסידה." הוא התקדם לכיוון השער "נתראה מתישהו" הוא נופף לי.

"תודה!" נופפתי לו חזרה, מחויכת עד עמקי נשמתי.

זהו! זאת הפעם הראשונה בחיים שלי שאני מרגישה שביכולתי לשנות משהו! זאת תחושה שבני אדם לא זוכים בה לעיתים קרובות וזו תחושה של סיפוק אמיתי!

נכנסתי הביתה, עצמתי את עיניי חזק ודמיינתי את הקריין של תוכנית האנימציה הנוסטלגית "פוקימון" מדבר בתוך ראשי: 

"אחרי שבועות רבים ללא אהובתה, גיבורתנו יוצאת למסע מרתק בתל-אביב במטרה אחת ויחידה! להחזיר אליה את אהבת חייה. מזל טוב ובהצלחה!"
