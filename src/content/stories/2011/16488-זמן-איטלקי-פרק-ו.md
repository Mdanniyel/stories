---
id: 16488
title: "זמן איטלקי - פרק ו'"
author: "שחר אור"
author_id: 1415
date: "2011-08-31"
category: "סיפורים וטורים"
tags: ['אהבה', 'סיפורי אהבה', 'אהבה ביסקסואלית']
prev_chapter_id: 16485
next_chapter_id: 16490
original_url: "http://gogay.co.il/story.php?id=16488"
---

# זמן איטלקי - פרק ו'

ריקי כבר נרדמה, ולכן לא ידעה כמה זמן אחרי זה התעוררה מהקול שהשמיעה הדלת הנפתחת. ערבה פתחה את דלת חדר השינה, התפרצה פנימה, עמדה מעל מיטתה של ריקי, וצעקה.

"אני שונאת אותך. את שומעת? אני שונאת אותך. את שמוקית, ואת סנובית, את. את. את צבועה. נפוחה מרוב חשיבות עצמית ולא מסוגלת לפרגן לעצמך שום דבר ממה שאת רוצה. ולא רק זה, את גם לא נותנת לי להזדיין בשקט. את. את מציצנית עלובה שמוצצת את הכיף של אחרים, כי אין לה אומץ לכייף בעצמה. את משחקת איתי ומשחקת בי, ומבחינתי תלכי להזדיין כי אני לא רוצה לראות אותך יותר."

ערבה גמרה לצעוק, יצאה מן החדר תוך שהיא טורקת את הדלת, והחושך שב.

ריקי עצמה שוב עיניים, נתנה לאצבעות ידיה ללטף את רקתה, וחשבה על אצבעות אחרות. אצבעות רכות ודקות וחמות, ועל ידה של ערבה המחוברת אליהן, מלטפת אותה לשינה. עד שנרדמה בשנית.

במכונית, עם החלונות פתוחים והרוח הנושבת פנימה, היא שלפה את הרוקט פוקט שלה מתיק הנסיעות, והכניסה אותו אל תוך מכנסיה של ערבה. 

"מה את עושה?" בקושי אפשר היה לשמוע את הקול של ערבה מעבר לשאון הרוח.

"נותנת לך להינות מהדרך. תנהגי ותשתקי." ענתה ריקי, והפעילה את הויברטור הקטן. היא הצמידה את הקצה שלו אל הדגדגן של ערבה, שבמפתיע כבר לא לבשה דבר, והתחילה להניע אותו בתנועות סיבוביות קטנות, סביב מרכז העונג של ערבה. ריקי התעלמה מהנוף, והסתכלה רק על הירכיים שהתכווצו סביב המכשיר הרוטט, על הרגליים הדקות שלחצו על הקלאץ', ואז על הברקס, ואז רעדו. ריקי העבירה את המתג למצב הרטט החזק ביותר, וכל המכונית רעדה, ואז משום מקום, הופיע העץ והן התנגשו בו בחוזקה.

ריקי התעוררה.

החלום היה מוחשי כל כך. היא שלחה יד אל בין ירכיה. רטוב.

היא פקחה את עיניה אל אור הבוקר, והחליטה לקום. אולי מוקדם מדי להשכמה, אבל לישון היא כבר לא תצליח.

ריקי לבשה חולצה קצרה ותחתונים, וירדה אל המטבח להכין קפה אמיתי. בדרך ראתה שחדר השינה של ערבה ריק ודאגה מעט, עד שמצאה אותה ישנה על הספה בסלון, עטופה בציפה. היא בטח קפאה לגמרי בלילה, חשבה ריקי, עכשיו בוקר ועדיין קפוא לגמרי. היא ניגשה לחדר השינה, והביאה שמיכה לעטוף בה את ערבה. ואז נזכרה בלילה שעבר, ובשטיפה שקיבלה מערבה. ריקי עמדה בפינת המטבחון, הביטה בערבה, וחשבה. וחשבה. וחשבה.

כשהמים במכונת הקפה היו חמים מספיק, הכינה ריקי שני ספלי קפה, והתיישבה על הרצפה לצדה של ערבה. היא ליטפה את שיערה של ערבה בעדינות, ודיברה אליה רכות, עד שזו פקחה את עיניה, וסגרה אותן מיד שוב.

"חלמתי עליך בלילה." התחילה ריקי, ולא ידעה איך להמשיך. היא לא הייתה בטוחה מה יותר מסוכן, לחלום בהקיץ שהיא מלטפת אותה לשינה, או לחלום מתוך שינה שהיא מזיינת אותה. כי סקס ואינטימיות תמיד מובילים ל.

"תלכי להזדיין." ענתה לה ערבה בשקט. ריקי ניסתה לחשוב מה לעשות.

"בסדר, אני אלך, אבל לפני כן אני אספר לך סיפור. סיפור שלא קרה מעולם. על אשה, ועל חברה טובה שלה. סיפור היפותטי, שלא יכול לקרות לעולם, בטח שלא לי. שתיהן היו תמימות. ולא נזהרו. וחשבו שנשים זה לא דבר מסוכן. וסמכו אחת על השניה, ואהבו זו את זו." ריקי עצרה, נשמה, לגמה מהקפה שלה.

"כי איפה עובר הגבול אצל נשים? נשיקה אחת זה מותר? ואם היא על השפתיים? וליטוף ונעימים בגב זה מותר? ואם הם יורדים למטה, אל הישבן, זו כבר חציית גבול? ואם את מתחבקת חזק, והשדיים שלך נמחצים אל שלה, והאגן שלך נמחץ אל שלה, והלבבות שלכן פועמים יחד, זה מותר? ואם את עושה בדיוק אותו הדבר, אבל אין בגדים שמפרידים ביניכן, זו כבר חציית גבול?"

ריקי עצרה, לא בטוחה שהיא מסוגלת להמשיך. לא בלי אלכוהול נקי בדם. למה צריך להיות כל כך קשה להיחשף. 

ערבה חיכתה דקה. ועוד אחת. ואז שאלה, "ומה קרה? לחברות ההיפותטיות האלו?" והעיניים שלה נשארו עצומות.

"אולי הן גילו שנעים להן לגעת זו בזו. ואולי אחרי שגילו את הנעים, המאד נעים הזה, הגיעה ההכרה שהאהבה ביניהן התגלגלה למשהו אחר, עוצמתי עד אובדן נשימה. שהביחד הזה, הפיצוץ, הפרפרים, ההתאהבות הזו, הם הרסניים. אולי הייתה שם סופה מאכלת. שלא יכלה לתת קיום לשום דבר אחר. לא למשפחה, ולא לבני זוג. ואז אולי אחת מהן התעשתה, ועברה דירה יחד עם המשפחה שלה, עם בן הזוג והילדים, לעיר אחרת, ושינתה את מספרי הטלפון שלה, וסיננה שיחות בעבודה, ונעלמה."

ערבה שתקה. מאד רצתה לשאול, אבל התאפקה.

"יש חברות שלי שאני פוגשת פעם בשבע שנים." המשיכה ריקי. "במקריות. אין לי פרטים עליהן, לא טלפון, לא כתובת. לא מייל. אבל ישראל זו מדינה קטנה, את מוצאת את החברים שלך גם כשאת לא מחפשת אותם. בפעם האחרונה שנפגשנו זה היה בים. הייתי עם כל המשפחה, וכולנו שמחנו לראות אותה. התחבקנו חיבוק ענק, והבטחנו לשמור על קשר. אבל אני לא אחפש אותה, והיא לא תמצא אותי."

ריקי קמה מהרצפה. הרגליים שלה רעדו, והציפורניים סימנו חריצים בכף היד, והגב שלה הזיע, למרות שעת הבוקר המוקדמת. "אני יוצאת החוצה קצת. לנשום אויר." הודיעה.
