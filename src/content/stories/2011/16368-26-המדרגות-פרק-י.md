---
id: 16368
title: "26 המדרגות - פרק י'"
author: "story4u"
author_id: 1726
date: "2011-04-27"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: 16365
next_chapter_id: 16371
original_url: "http://gogay.co.il/story.php?id=16368"
---

# 26 המדרגות - פרק י'

ירון נצמד אליה כל הערב, מאוהב ואחוז תשוקה, מנסה למשוך אותה לסיבוב סוער נוסף בשירותים, אך נילי הייתה במקום אחר, לא מסוגלת לשאת את קירבתו יותר, מבחינתה המשחק נגמר. היא הרגישה אחוזת אובססיה לאינדיאנית המסתורית שאפילו את שמה לא ידעה. היא ניגשה שוב לבר המשקאות, בפעם השישית באותו ערב, בתקווה להיפטר מירון שהלך אחריה כמו כלבלב חרמן לכל מקום, היא עשתה תמרון מוצלח בין סופרמן, לקליאופטרה ואלוויס והצליחה לחמוק ממנו ולהעלם בין שלל התחפושות שריצדו לנגד עיניה.

ואז זה קרה - היא מצאה עצמה עומדת מול האינדיאנית שלה, האינדיאנית היפה שלה, האינדיאנית המהפנטת שלה. האינדיאנית חייכה אליה ועקפה אותה לקחת משקה מהבר. נילי קפאה במקום לא יודעת מה לעשות. היא החליטה לעשות מעשה, היא החליטה שהפעם זה קורה, היא לא מוותרת יותר לעצמה, לא מדחיקה, לא נעלמת, לא נותנת לגברים לגמור לה בפה או בתוכה. היא רוצה נשים, היא רוצה את האינדיאנית שלה! 

מרחוק הבחינה נילי בכובע הדיילת המבחיל של ירון, היא ניסתה נואשות להיבלע בנחיל התחפושות המקפץ לצלילי "רכבת לילה לקהיר", אך הכובע המשיך לעקוב אחריה בעקשנות. היא התכופפה, פנתה, התפתלה, הסתבכה בגלימה של באטמן, עלתה, ראתה את הכובע מתקרב לכיוונה ושוב התכופפה, נדחקה, עברה ואז התרוממה ועשתה סיבוב חד כמו wonder women לכיוון הבר, רק כדי להתחמק ממבטו האורג של ירון ובום!
