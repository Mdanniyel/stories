---
id: 16311
title: "בעיר הגדולה - פרק א'"
author: "difranco"
author_id: 1724
date: "2011-03-13"
category: "אהבת נשים"
tags: ['אהבה', 'סיפורי אהבה', 'אהבת נשים']
prev_chapter_id: None
next_chapter_id: 16325
original_url: "http://gogay.co.il/story.php?id=16311"
---

# בעיר הגדולה - פרק א'

צהריים של שישי אני וטל מעבירות עוד יום יחד בשדרותיה של תל-אביב,

מחפשות כמה פריטים ספציפיים, אבל איכשהו מוצאות את עצמנו מעמיסות את האוטו בעוד ועוד שקיות,

הרי חבל שהפריט הזה ישאר בחנות יתמלא באבק ויספוג את קרני השמש!

לאחר שבזבזנו כמעט את כל כספנו ונהננו ממראיהם וממעשי האנשים בעיר 

שאני כל כך אוהבת, החלטנו לשוב הביתה למקלחת מרעננת לקראת עוד ערב הזוי ומהנה.

בנסיעה לדירה אני שוב מהרהרת לעצמי, 

איך ייתכן שנפש כשלי, הכי תל אביבית שאפשר, נולדה לה במקום כל כך מדברי ונידח מכאן?

פותחת את חלון הסוזוקי סוויפט, שואפת כמות מכובדת של אוויר וחושבת בקול רם-

"אפילו האוויר פה שונה, פשוט ממלא אותי!

"מצויין! נו... אז מה עושים הערב?" טל שואלת, "הרי צריך לחגוג את המעבר שלך לכאן.

"אני בעד פאב, אווירה רגועה" אני משיבה.

"ביקשת-קיבלת! היא מחייכת וחונה במיומנות שלא הייתה מביישת אף אישה, אם לא גורמת טיפת קנאות לגבר.


אני נזרקת על המיטה הנוחה בחדרון שלי ובוהה בקיר הצבעוני בתקרה.

"כל כך הרבה יצירתיות" אני אומרת לה, "נותן לי השראה לעשות איזה משהו.

טל מניחה את כפות ידיה על המותניים, 

איך אני מכירה, היא כל כך הולכת לומר משהו סתמי עכשיו ואז היא עושה את זה: 

"נותן השראה לקום להתקלח! כבר מאוחר וגם ככה יש לך ריח של קבצנית שישבה כמה שעות בשמש באלנבי. 

אני מצחקקת ומתפשטת תוך כדי, היא זורקת עליי את המגבת ואומרת:

"אולי אפילו נמצא לך כלה הערב, תזדרזי ותשאירי לי מים קרים.


אנו נועלות את דלת הבית לאחר שהתייפייפנו לנו, ועולות במדרגות לכיוון הבית של אסף וחלי.

החלטנו שבמקום לבשל לשבת, נצטרף לשולחנם של חברים אחרים.

מתדפקות על הדלת עם בקבוק שמפניה כרוך בסרט אדום וקינוח שוקולדי במיוחד.

אסף צועק "דופקיםםםם!

אני וטל מחייכות זו לזו, כי זו קריאת הסינג'ור לחלי לפתוח את הדלת וכך היה.

חלי מקבלת את דברינו וממלמלת משהו כמו-לא הייתן צריכות ואז: "קדימה- תצטרפנה!

הבית קצת יותר מלא מכפי שחששנו וביניהם מספר פנים לא מוכרות כלל.

אני נזרקת על הפוף וטל על הצד הקבוע שלה בספה. 

אסף פותח בדבריו - "עכשיו כשכולנו כאן נעשה היכרות קלה", ועם האצבעות המגושמות שלו עובר על פני כולם. 

"אני, וחסר למי שפה ולא מכיר אותי, אסף, זאת חלי, רן, אלה, טל, יעל, גיא, שירן, איילה, תומר, 

שני (אני מחייכת), ועידן.

אני משיבה שוב את המבט לאלה ופוגשת בעיניה, ממ... נאה אני מהרהרת לעצמי.


"נו...אז מה הכנו לאכול? אני שואלת.

"הרבה אוכל טעים , שמנה שלי" עונה רן.

היית חייב לומר שלי? אני מתעצבנת! ההיא עוד עלולה לחשוש שיש בנינו איזה משהו- אדיוט!

"הלוואי עליי להיות שמנה כמוה" מקטרת חלי בפעם המי סופר כבר כמה 

וקוראת לנו לעבור לשולחן שהיא ערכה לבד במיוחד עבורנו.

אני בוחרת לשבת מול האלה ההיא וטל מצטרפת אליי.

היא ממרפקת לי ואני מבינה שהיא כבר קלטה אותי, אין הרי מישהו שקורא אותי טוב יותר ממנה.


"גיא, תוכל להעביר לי את הסלט ביצים? מבקשת טל. 

"כמובן, מגיב ועושה זאת.

"מה עושה בחיים?" שואלת אותו טל. 

"עובד במשרד פרסום די קרוב לכאן, הוא משיב. 

"נחמד" מגיבה וכפי שכבר ידעתי -עוברת לאלה. 

"ואת איילה?

"אלה, היא מתקנת. 

"אופס, סליחה! אלה. 

"לומדת כאן במרכז, במקור מהגליל" היא עונה. 

וכך ממשיכה לסקור טל את הפנים החדשות עבורנו.

אחרי שכמה פעמים אלה העבירה לי את השתייה, המלח, הפלפל ושאר ירקות 

עברנו לספה קצת יותר משבעים, אך כמובן שלא מוותרים על הקינוח.

אני משדרת לטל בעיניים להיפגש בחדר האמבטיה וזה קורה.


"הייתה לי תחושה טובה שנמצא שידוך הערב" היא קורנת.

"שששששששש...!" אני פותחת לה עיניים. 

"פאב מבוטל" אני מצהירה, "אנחנו הולכים אחריה אפילו עד הגליל."

"סגור" היא מחייכת, "הערב כולו שלך."

תמיד חלמתי עליה ככה- 

צנומה, בהירת עור, שיער כהה וקצוץ, עיניים בהירות 

ושפתיים בשרניות חושופת שיני פלס לבנבנות.

לא ידעתי בוודאות, אבל לא היה לי ספק בכלל שהיא בעניין.


לאחר השמפניה, היינות ושישיות הבירה שהכילה קיבתנו, נגררנו בהמונינו לפאב די נחמד בפלורנטין.

הראש שלי הסתובב והבטחתי לעצמי שאם כבר אני מטושטשת אז לפחות שיצא לי מזה משהו מועיל.

טל אפילו הספיקה לבוא אליי בקול מאיים ואמרה לי: 

"אם את לא תעשי משהו אני אדאג שיהיה, וכמובן שלא רציתי לצאת מטומטמת.

העיניים שלי חיפשו את אלת היופי הזאת והן קלטו איך היא מנפנפת באלגנטיות חתיך שניסה את מזלו.

זו ההזדמנות, מלמלתי לעצמי וניגשתי לשבת לידה. 

"אני מצטרפת אלייך" הודעתי לה, 

ומבלי לשמוע מה היא חושבת על זה בכלל, ביקשתי מהמלצרית להגיש לי חצי "לף בראון, 

כאילו שלא הספיקה לי כמות האלכוהול בדם. נו טוב... מזל שאכלתי לשובע. 

"מה את שותה? שאלתי אותה. 

היא נפנפה לי עם הבקבוק מים "אני נוהגת. 

"לא נורא" חייכתי ולגמתי בבאסה את השלוק הראשון. 

מיהרתי לנגב מהר את השפתיים, הרי מעל הבירה הזו מונחת כמות מכובדת של יוגורט, לא קצף!

"איך את נהנית? היא שואלת. 

"נחמד, אני יודעת..." מגניבה חצי חיוך ומישירה אליה מבט.

"אז מה את לומדת? אני פותחת בשיחת חולין.

"מדעי המחשב שנה ב"' היא נאנחת.

"חח... מה קרה, כל כך קשה? אני שואלת.

"מתה לסיים" היא יוצרת פרצוף מתוק. 

"מאמינה בך, זה יעוף" אני חושפת שיניים ושותה עוד קצת.

"מה איתך? מה עושה בחיים?, היא מתעניינת.

"סיימתי בדיוק תואר בכלכלה ועברתי אתמול לעיר הגדולה.

"ברוכים הבאים" היא חושפת בפניי חיוך ממזרי.

"ברוכים הנמצאים" אני אומרת והיא מצחקקת. 

"אני פה כבר שנתיים" היא משתפת אותי.

"די התאהבתי במקום. כשאני רוצה קצת להירגע אני נוסעת להורים בגליל."

"מגניב" אני מגלה עניין והיא מספרת עוד קצת על המשפחה, 

על העבודה החדשה שהיא משלבת עם הלימודים, על המסעדות והחנויות שכדאי לי לבקר בהן,

על הכל רק לא על הזוגיות שלה.

היא מציצה בשעון. 

"כבר מאוחר" היא מודיעה. 

"לאן את ממהרת? אני מתעניינת.

"למיטה שלי" היא עונה.

"רק התחלנו את הערב מי מחכה לך שם? אני מטיחה בה.

"הכרית והפוך" היא מגחכת ומקרינה חיוך נבוך.

כל כך רציתי לומר שאני זאת שרוצה לחכות שם, שיותר מאשמח להיות הכרית שלה, ושלא נדבר על הפוך...

אך לא העזתי, אפילו הסטלה לא מעיזה להקרין החוצה דמות אחרת.


"הכל בסדר?" צץ לפתע רן. 

"הכל מצויין" אני מחייכת אליו והוא עובר לשולחן אחר.

"הוא חולה לך על התחת" זורקת פתאום אלה. 

"מאיפה הבאת את זה? אני שואלת ללא עניין. 

"רואים! חוץ מזה שאנחנו ידידים די טובים" היא מביטה לי בעיניים.

"אוקי, אולי זה מחמיא, אני מצטנעת, אבל נראה לי שהוא יודע שאני ממש לא בעניין שלו.

"הוא לא עד כדי כך מכוער" היא מתעקשת.

היא בוחנת אותי, אני מרגישה את זה. 

"מבחינתי הוא יכול להיות בראד פיט, הוא עדיין לא מעניין אותי" אני עומדת על שלי.

"לאנג'לינה גם תסרבי ככה?" היא עוקצת. 

"איך אפשר? אני ממהרת לענות ושתינו צוחקות יחד עד שהכתפיים שלנו נתקעות זו בזו. 

"טוב, היא קוטעת את רגע החיבור. 

"אני עוד צריכה לנוח ולסיים את שתי העבודות שלי עד מחר. אני אאלץ לחתוך" היא מכריזה. 

אני מציעה ללוות אותה ואנחנו מגיעות לרכב שלה.

"עוד בתחילת הערב קלטתי אותך ומצאת חן בעיניי" אני בוחרת בכנות.

היא מוציאה מהתיק הקטן שלה את המפתחות, סוגרת אותו מביטה בי ומחייכת.

"אוי... אני מקווה שזה בסדר מה שאמרתי" אני ממהרת לתקן למשמע השתיקה. 

ואז היא מדביקה לי פתאום נשיקה רטובה וטעימה.

"לילה טוב לך, שני."

"לילה טוב..." אני עונה בהלם כשהיא כבר הניעה את האוטו. 

"לך ונוס... אני ממשיכה והיא כבר נוסעת. 


אני נוגעת בשפה התחתונה ואז מלקקת אותה עם הלשון כדי לחוש שוב את הטעם הזה.

אני חוזרת לבר ורואה את טל בתנוחת שינה, מפליקה לה באוזן ואומרת לה שכדאי שנחתוך הביתה לישון.

טל מניעה לכיוון הדירה, חצי עייפה וחצי מסטולה. אנחנו מחזיקות אצבעות לא לפגוש בניידת תנועה בדרך.

"נו... אני מבינה שהיה לך כיף" שואלת בחצי פיהוק.

"היא מאוד מעניינת ואפילו קיבלתי נשיקה" אני מחייכת לעצמי.

"וואו... יפה לכן" מביטה בי טל, לא שמה לב לאור הירוק וכבר מספיקים לצפור לה.

"כן, נחמד... נראה מה יצא מזה הפעם" אני משתפת.


נכנסות לדירה סחוטות, משכנעות את עצמנו שאנו נקיות ואפשר לישון גם ככה,

טל מתפשטת מולי ואני מביטה בה. כאילו אף פעם לא ראיתי ציצים. 

היא זורקת עליי את החזייה ומחייכת את החיוך הממזרי והמזמין שלה. 

"את יודעת שזה לא יקרה" אני מודיעה לה רשמית בפעם המאה. 

"גם אני לא הייתי נמשכת לעצמי" היא בוחרת בטון נעלב, 

זורקת מעליה את כתונת הלילה ונשכבת לידי בטענה שהחדר שלה קר הלילה.

אני מחבקת אותה,

"אני פשוט לא רוצה לאבד חברה כמוך, תפסיקי להיעלב מזה! חוצמזה יש פה הרבה תל אביביות שהיו שמחות לחנוך אותך" אני מעודדת. 

היא מחייכת את החיוך הסלחני שלה ואנחנו כבר רדומות.
