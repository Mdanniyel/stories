---
id: 18097
title: "הגיגים"
author: "בתאל ביטון"
author_id: 1881
date: "2014-06-23"
category: "משהו שונה"
tags: ['המומלצים']
prev_chapter_id: 17991
next_chapter_id: None
original_url: "http://gogay.co.il/story.php?id=18097"
---

# הגיגים

**על האגו**אם אדם מתעמק בסיבות הקיום שלו אז הוא בטח לקח טריפ מטורף.
אם בנאדם שמח תמיד אז כנראה הוא מעשן כל היום.
אם בנאדם מרגיש חופשי לבטא עצמו - הוא בטח שיכור.
אם מישהי מרגישה בנוח עם היצירה/ הגוף שלה - אז היא שרמוטה.
אם מישהו אומר משהו שאנחנו לא מסכימים איתו - אז הוא טיפש.
תקלטו שמי שנמצאים מולכם הוא מראה של דברים שנמצאים אצלכם במודע או לא במודע, הם האמת שמתנגשת בכם בכל הכוח. מזכירה לכם את גרעין האמת שקיים בכם לפני התכנותים הארציים-חברתיים.
האגו שלכם מבעבע בתוככם בסיטואציה הזו ויוצר כעס - חסימה. כדי שלא תקלטו. המטרה היא להתעלות מעל האגו. הוא לא רע. הוא רק דואג שתלמדו הכל לאט לאט ולא במכה.**על משיכה**כולנו דו מיניים.
כולנו נמשכים להוויה - לאופי עצמו, הגוף הוא רק כלי לשימוש וסיפוק.
אנו יכולים להרגיש אהבה לכל יצור מין או גזע.
אנחנו יכולים לחוות אותה בכל גופנו גם ללא מגע. להשתוקק להוויה שמושכת אותנו כל כך.
הגוף הוא משיכה שונה לגמרי. ואפשר בסופו של דבר לעשות איתו הכל.
כולנו יכולים להימשך לכולם. אבל החברה תכנתה אותנו עוד מילדותנו מה מותר ומה אסור.
יש לנו תכנותים עצמיים בעקבות כל מיני דרכים שעברנו וגרמו לנו דרך התת מודע להחליט לאיזה מין להימשך - מראה או סוג אופי - כל פעם זה משתנה... היום זה יכול להימשך לגבר מעדות המזרח, מחר לבחורה אירופאית.
אנחנו בסך הכל אהבה. גוש אהבה, שיכול לפזר אותה, לכל מקום שנרצה.**על אהבה**א-ה-ב-ה.
אהבה אמורה להיות נקייה, יפה. קבלה של מי שמולנו ללא תנאים, לאהוב אותו חופשי, ולא כבול. כמו שתאהב ציפור ותכלא אותה בכלוב, זה אכזרי. זו גם לא אהבה. זו רכושנות.
אם ב״אהבה״ שלכם (לא מחייבת אהבה זוגית) יש צורך להגדיר, להתחייב ולחייב את בן הזוג לאהבה הזו, צורך ברכוש בזוגיות- שהוא יהיה רק שלי ואני רק שלו,
להגביל אדם מלחוות את החיים שלו ולצפות לדין וחשבון,
כל ההגדרות והצרכים האלה - הם לא באמת אהבה - אלא יצירת מסגרת שנובעת מתלותיות וצורך במקום בטוח, נוח וקבוע.
האהבה מביאה בטבעיות את הרצון להיות עם השותף לאהבה כמה שיותר ולבלות איתו, אבל לא מחייב להיחסם בפניי היקום - החוויות והידע שהוא שולח לנו.
כאשר אתה מגביל את בן הזוג שלך - שכמובן אתה לומד וחווה ממנו, אתה מגביל את החוויות והידע שלו - שמשפיעות בצורה מכוונת על החוויות והידע שלך.
אהבה היא קבלה, חיבור, יצירה וחופש, היא אינסופית וממלאת. אם תגדירו – תגבילו - אותה, תחוו אהבה חלקית מצומצמת ולא נקייה.
אהבה נמצאת בכל מקום. הבריאה היא אהבה... אין צורך להגביל ולמקד את האהבה למוקד אחד. פזרו אותה בחופשיות!
אוהבת אתכם3>
