---
id: 19084
title: "הכדור הוא עגול, פעם אתה למעלה ופעם למטה - פרק א'"
author: "הקוסם"
author_id: 1854
date: "2015-07-02"
category: "אירוטיקה גברית"
tags: ['אירוטיקה גברית', 'המומלצים']
prev_chapter_id: None
next_chapter_id: None
original_url: "http://gogay.co.il/story.php?id=19084"
---

# הכדור הוא עגול, פעם אתה למעלה ופעם למטה - פרק א'

"תשע עשרה, תשע עשרה, עד עשרים ואחת הכדור שלנו." הבזיק חיוך על פניו של קווין האתלטי בעודו מדביק בידו החסונה את הכדור לקיר המתוח של שרירי בטנו המבהיקים מזיעה, וצועד למרכז הפרקט, מתיר מאחור את טום השפוף לאחר ששוב חטף דאנק על הראש למרות יתרון הגובה והמסה שלו.טום התנשף ממאמץ וניגב את מצחו המטפטף בשרוול חולצת הספורט הכחולה. "תצחק תצחק," סינן ספק לעצמו ספק לג'ייסון וקונור חבריו לקבוצת ה-'חולצות' ותפס את מקומו לפני אזור הצבע.קווין הסיט בשמאלו קווצת שיער בלונדיני שתלתה מעל עיניו הגדולות והבהירות, ושרירי צווארו נמתחו בחינניות כשהרים מבט לעבר שעון התקרה. שתים עשרה ארבעים ושבע, עוד שלוש עשרה דקות לפני שעדרי הפספוסים מהכיתות הנמוכות ישטפו את האולם בצווחותיהם הילדותיות ויגרשו אותו ואת חבריו השמיניסטים מהמקום. אבל היה די והותר זמן כדי לדפוק לטום עוד איזה דאנק על הראש, ולהוכיח שוב לגוש השרירים רפה השכל איך כן משחקים כדורסל.הוא לכד במבטיו את מט וג'רי שניצבו לימינו ולשמאלו, סימן להם באצבעותיו להתקדם, והחל להקפיץ את הכדור בקלילות. ג'ייסון התקדם אליו והוא מיהר לחתוך לימין ולמסור למט דרך הפרקט ומיד להתמקם משמאל לאזור הצבע תוך שמט מקפיץ את הכדור בכישרון לא מבוטל, ומושך אליו את קונור לניסיון מפתה של אחד על אחד בו היה לו יתרון. טום התייצב בינתיים במרכז אזור הצבע ועיניו ריצדו בעצבנות בין מט לקווין, גלגלי מוחו מזדרזים כמיטב יכולתם לקרוא את המהלך. לפתע שבר מט לשמאל וניתר לאחור, זורק את הכדור מחוץ לקשת בפייד אוויי קשה מבעד לאצבעותיו המתוחות עד תום של קונור. הכדור התעופף לכיוון הסל אך פגע בלוח ומשם נחת בזווית קהה היישר אל תוך אצבעותיו החזקות של קווין, חיוך מסופק על פניו. טום זינק לעברו מבפנים בזמן שג'ייסון ניסה לסגור עליו מימין אבל חלקלק כצלופח, נעלי הנייקי היפרדאנק השחוקות שלו עושות חראקות על הפרקט, הוא השתחל בין שניהם ובצעד וחצי שרירי התאומים המחוטבים שלו השתחררו כקפיץ וגופו ניתר לגובה רב, רם ונישא מעל כולם, שום דבר בינו לבין הטבעת, בינו לבין הניצחון. הוא הניף את זרועותיו אל על והכדור ביניהן, מצייר בדמיונו את פרצופו ההמום והמובס של טום שלא נותר לו אלא לבהות מאחור, מלמטה, בשרירי גבו החשוף של יריבו הנוצצים מזיעה בעודו מחדיר את הכדור עמוק ובעוצמה לתוככי החישוק שהופקד עליו למשמרת.תחושת ההתעלות התפשטה בכל חלקי גופו של קווין הנוחת לעבר הסל לקראת הרגע המזכך שבו אצבעותיו יתלפפו סביב הטבעת והכדור יבתק את הרשת, וגלים של אדרנלין יהלמ... משהו נחבט בירכו של קווין והוא הוטח הצידה, הכדור נשמט מידיו בעודו מתרסק על הפרקט, כאב חד מפלח את צד גופו. הוא הביט סביב בתימהון ועיניו התבייתו על טום, מתנשם ומתנשף מעליו, ארשת שבעת רצון מרוחה על פניו. "פאול," הוא גנח, מתרומם בנוקשות לעמידה, מתגבר על הכאב, "פאול בלתי ספורטיבי.""שום דבר!" נבח טום והפנה מבטים מהססים לעבר קונור וג'ייסון, מחפש את אישורם, אך עיניהם חמקו ממנו, מרוכזות בקרקע."יא חתכת חרא שלא מבין כלום בכדורסל. הדבר היחיד שאתה מבין זה כוח. אני," קווין תקע את אצבעו בחזהו של טום, דוחק אותו לאחור, "איתך גמרתי!" ובחמת זעם בעט את הכדור בעוצמה אל הקיר, אסף את חולצתו וצעד אל חדר ההלבשה, טורק את הדלת מאחוריו."מה יש לו? מתנהג כמו פרימדונה, למה מי הוא? לברון ג'יימס? כרמלו אנתוני? רגב פנאן?" ציקצק טום בלשונו והעיף מבט אל השעון. הוא משך בכתפיו ונפנה אל חבריו, "שנזרוק עוד כמה סלים?" אבל איש לא פגש בעיניו עד שלבסוף מט התעשת וקרא אליו בזעף בעודו מעסה בשמאלו את שרירי ימינו הדואבים ממאמץ."לך אחריו.""אה?" טום תקע בו עיני עגל."תשכנע אותו לחזור." הפציר בו, ולמראה פניו אחוזות התימהון של טום גם ג'ייסון אזר אומץ להצטרף לדברים. "תקשיב אחי, תגיד לו שיקבל את הפאול שלו ושאתה תשחק טיפה פחות אלים, זה לא אותו דבר בלעדיו."טום חיפש תמיכה לעמדתו בפרצופיהם של קונור וג'רי ומשלא מצאה גלגל את עיניו, נאנח ובארשת פנים חמצמצה סב על עקביו ושם פעמיו לעבר חדר ההלבשה. רעשים מתכתיים נשמעו לסירוגין מכיוון החדר ובחשש מה הוא התנהל לאיטו פנימה, כשחצה את המפתן הבחין בגוו המבהיק והגברי של קווין, חולצתו המקופלת תחובה למכנסיו ותלויה מעל ישבנו הימני, בעודו מטיח את אגרופיו בארוניתו. טום לקח נשימה עמוקה."היי, היי, אתה תדפוק אותה ואחר כך תיתקע בלי בגדים, כמו שאתה נראה בגללך כל הבנות ייכשלו בבחינת הגמר במתמטיקה." צחקק טום בנסותו לרכך את האווירה במהלך הפתיחה שלו.אבל קווין אפילו לא הסב אליו את ראשו, רק כופף אותו במעט וסינן, "עדיף שתתרחק כי אני לא שולט בעצמי כרגע, אני לא יודע מה אני יעשה לך אם לא תעוף ממני."טום לא התרגש, ככלות הכל הוא השרירן מבין השניים, והתקדם בבטחה לעבר קווין."אחי, אתה חייב להרגיע," הניח את כפו הכבדה על שכמו הימני של קווין, "כולה משחק. אז אני קצת יותר חזק ממך, תתמודד.""להתמודד?" קווין הסתובב כנשוך נחש ובאצבעות ידו השמאלית עטף בזריזות את גרונו של טום, הודף אותו קצת, פניו מעוותים מזעם על גבול הטירוף. "להתמודד? תאמין לי שאתה לא רוצה שאני אתמודד עם הגוף העלוב שלך שבלי לשחק מלוכלך לא מגיע לי אפילו לביצה השמאלית."טום נרתע במקצת מעוצמת רגשותיו של קווין אך שמר על הפאסון, אחת המעלות שהתגאה בהן, והכניס את ידיו לכיסיו, מאפשר לקווין להרגיש בשליטה. "אחי, תתאפס על עצמך, תפסיק להתנהג כמו כוסית, ככה זה בכדורסל, זה משחק קשה, כוח ומאסה, אתה יודע? כאילו," נאנח, "אם זה נורא מפריע לך אז אני מוכן לעשות לך ג'סטה לשחק קצת פחות כוחני, בשבילך. אבל בחיאת, קוו," זיק של שובבות ניצת בעיניו, "תפסיק להיות כזה דרמה קווין כל הזמן, אתה יודע, גם ככה רצות עליך שמועות..."עיניו של קווין נפערו בעלבון ונעצמו מיד. טיפול בהלם, טום חייך לעצמו, אבל אז מצא את עצמו נהדף לאחור בעוצמה ורגע לפני שנזרק מהחדר קווין שלח את ידו הארוכה מעל ראשו של טום, מציף לרגע את נחיריו בניחוח העז והמסחרר של בית שחיו, וטרק את הדלת לפניהם, מטיח את גבו של טום בקיר המתכת הקריר.מול מפגן אי השפיות האלים הזה חש טום שהוא מאבד את השליטה העצמית ושייאלץ לעשות שימוש בכוחו כדי להרביץ בחברו קצת יראת כבוד כלפי הטובים ממנו. הוא כיווץ את אגרופיו והחל להרים את ידיו כשלפתע האיץ ראשו של קווין לקראתו והוא עצם את עיניו שבריר שנייה לפני שיחוש בעוצמת הנגיחה. אך זו לא באה. תחת זאת, משהו חם, לח ודביק מעך את שפתיו ועיניו נפקחו בבעתה לחזות בקווין נושק לו בתשוקה שאין שניה לה, שפתיו לשות את שפתו האחרונה ואז שיניו נושכות אותה מעט, דוחקות בה להיפתח ומבלי לחשוב יותר מדי היא נענית ופתאום הוא נחדר, לשונו של קווין עושה בו כבשלה ופיו מוצף באוקיינוס של תחושות מתקתקות שמעולם לא חווה כמותן. הוא ניסה להתעשת, לתפוס בחזרה את הפיקוד על גופו, אך מפל נוסף של עונג שם לכך קץ כשקווין בחר להעמיק את הנשיקה, ידיו חופנות את אחורי ראשו של טום וקונות עליו חזקה. קבור תחת הר התחושות הממכרות והלא מוכרות לו, נכנע השרירן והניח לעצמו להינשא עם הזרם, ידיו מלטפות וממששות את שרירי גבו המעוצב לתלפיות של חברו האתלטי, מחליקות לאורכו ולרוחבו בעודו נאנח אל תוך הנשיקה, ההורמונים מטביעים אותו ועיניו מפלבלות בשיכרון חושים.לרגע אחד קטן חדל כל העולם להתקיים והדבר היחיד שנותר הוא קווין המשחק בו, מושל בגופו ונפשו, מחזיק בו כדי שלא ייפול כי כבר אין בו עוד כוח עמידה. הוא הרגיש שהוא נמס אל תוך הנשיקה הרותחת, כולו פלסטלינה, כחומר ביד היוצר, ידיו מחליקות מעלה ורגליו נמשכות מעצמן במעלה שוקיו וירכיו של האתלט, גלים של אקסטזה הולמים בו, שיטפונות של מאגמה מבעבעת מטיחים אותו פנימה אל כבשן לשונו היוקדת של קווין, השפתיים הענוגות מוצצות, יונקות ממנו את כל ישותו והוא מתמסר אליהן בחדווה. אין בו עוד כל משמעות זולת לספקן ולשרתן בעת שהידיים לשות אותו מאחור, מסתתות בעדינות אך ללא פשרות, מפסלות אותו כביד אמן לכדי משהו חדש, משהו של קווין, וזה כל מה שהיה חשוב לו באותו רגע.ופתאום כל הרגשות נקרעו ממנו באחת, הוא נגדע וניתק וצנח מטה בעודו בוהה בעיניו העולצות של קווין המתרחקות ממנו בגאווה, ואז הוא נחבט ברצפה בקול חלול, שוב נחבט ברצפה, ואז שוב. הוא הסתחרר והבין שכבר אינו מביט עוד בקווין אלא בנעלי הנייקי של האתלט. ומשהו בכל זה הרגיש לו מוזר. "קוו? מה..." ניסה לומר אך משום מה מיתרי קולו בגדו בו.הוא הורה לגופו לקום, לתקוע את ידיו ברצפה ולהדוף את עצמו למעלה אך דבר לא אירע, לבד מהתנודדות קלה שמקורה לא נודע. בהלה אחזה בו. "קווין?" צעק, אולם עדיין לא נשמע דבר, והוא החל צורח את נשמתו, הדממה שורה על חדר ההלבשה בעת שקווין ניצב מול הדלת הסגורה, ידיו על מותניו, מביט בסיפוק בכדורסל הספולדינג TF-1000 הנוצץ והחדש המונח למרגלותיו, ניחוח הגומי היצוק והטרי אופף את חלל החדר."במחשבה שנייה, אתה יודע מה?" הצטחק האתלט בעודו ממשש את צד גופו הרגיש, טעמה המתקתק של הנשיקה עוד נח על קצה לשונו, "אני מוכן לשחק איתך בלי מעצורים. זה מה שכל כך רצית, לא?"
