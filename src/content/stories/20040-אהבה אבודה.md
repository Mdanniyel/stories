---
id: 20040
title: "אהבה אבודה"
author: "נער מקליד"
author_id: 2038
date: "2016-10-24"
category: "האהבה שנגמרה"
tags: ['פרידה']
prev_chapter_id: 20024
next_chapter_id: 20060
original_url: "http://gogay.co.il/story.php?id=20040"
---

# אהבה אבודה

פרידה מאלי,מהיום הראשון שהכרתי אותך חיי השתנו והפכתי לבחור מאושר שחש שמשהו גדול נוצר. רציתי להעניק ולתת בלי גבולות. הפכתי לבחור שחושב ומרגיש דבר אחד: אותך!אתה נפלא כל-כך, ואף פעם לא אמרתי לך תודה. למעשה אני לא יכול להגיד לך כלום כי אני לא מסוגל, ואני לא רוצה לשמוע את המשפט ״אין לי מה להגיד לך״ לעולם!  כי היא מזכירה לי את שפתייך בשעה שהתקשרת אלי ואמרת את אותה מילה. מילה אחת עם משמעות גדולה, והיא שווה מיליון מילים. מילים אומרות הכל... כשאמרת לי שאתה לא יודע מה אני רוצה ממך והסתכלת אל תוך עיניי ראיתי שאתה משקר.מה חשבת, שזה עובד עלי? מה זה היה בעצם? רחמים עצמיים שיגברו על שנינו. אנחנו לא יותר אבודים מזוג שזה עתה נישא והתגרש. אבל הכל התפורר סביבנו, והפך לשגרה זקנה ועייפה. ניראה שכבר הפכתי למשעמם. ניראה שאני כבר לא מושך יותר כמו אז, כבר לא מעניין. ניראה שאפילו הבדיחות שלי לא מצחיקות אותך יותר כי אני זה שהפכתי לבדיחה. אני מתבייש שהאמנתי שאתה באמת אוהב אותי, באמת ציפית שאשאר נאמן לך? אבל הפצעים והסבל שגרמת לי היו הרבה יותר נאמנים, נאמנים הרבה יותר ממני.הכל היה נפלא עד שהחלטת לעשות את אותו מעשה ולהעלם "רחוק רחוק". אני בטוח שכשאתה עוצם עיניים, אתה עדיין רואה אותי. אני שואל אותך ואת עצמי: האם החלפת אותי כבר במישהו אחר? אין תשובה, בטח לא ממך וגם לא ממני. רק דבר אחד אני לא יודע, דבר אחד עדיין לא מבין. למה הייתי אמור לדעת את זה, מהאינטואיציה שלי? למה שיקרת לי בעיניים, מאיפה הביטחון הזה? איפה המצפון שלך? איפה העבר שלך? אתה יודע מי אתה? איפה אלי שהכרתי? מה היית ומה אתה היום? איזה משקל יש לך כרגע ולפני יומיים? איפה כול החלומות שדיברנו עליהם? איפה, למה כך? מדוע? מה הסיבה?הדמעות לא מפסיקות לרדת, הלב שלי פצוע ומלא כאב. אתה החרמת את לבי. לו ידעת כמה אהבתי ורציתי אותך וכמה חיכיתי לך, לא משנה מתי, איפה, איך ולמה. אבל עכשיו האהבה שלי ניצבת לה אי שם בחלון ראווה, ואני אוכל את עצמי עמוק עמוק בפנים. רציתי שתדע שכרגע האהבה והאכזבה נמצאות אצלי בערבוביה. כל הזמן אני חושב לעצמי איך בן אדם שאוהב יכול ללכת ולבגוד בלי לחשוב על מה שהוא הולך לאבד? איך מי שחשבתי שהוא כל עולמי, אוויר לנשימתי, קרוב אלי כמו האח שאף פעם לא היה לי, הבן אדם שאני הכי אוהב - מסוגל לעשות את זה?מי שאיבד את אהבתו יודע מה זה להיות מוקף באנשים ולהרגיש שאתה לבד. מי שאיבד את אהבתו יודע מה זה לראות את השעון מצביע על השעה בה הייתם מבלים יחד ולחשוב מה הוא עושה עכשיו.מי שאיבד את אהבתו יודע מה זה לקום בבוקר ולבקש שיחזור להיות לילה רק כדי לא להתמודד עם המציאות. מי שאיבד את אהבתו יודע איך זה לחייך עם החברים, ובאותו הזמן לבכות מבפנים. מי שאיבד את אהבתו יודע איך זה להכין כוס קפה, להחזיק אותה בשתי הידיים ולבהות בה דקות ארוכות מבלי לזוז. עד שתתקרר. מי שאיבד את אהבתו יודע איך זה לראות מולך את האוכל האהוב עליך, ולקחת כוס מים במקום. מי שאיבד את אהבתו יודע איך כל זיכרון קטן יכול להפוך למכה בלב. מכה שמתפשטת בכל הגוף בשניות ועוטפת אותך עד שאתה מאבד את היכולת לתפקד לכמה רגעים.אני שואל את עצמי אחרי הכל, מה לעזאזל מה כבר הייתי בשבילך? לא הייתי אהבת חייך? כמו שאתה היית עבורי? מה הייתי? מה בסך הכל רציתי? שתאהב אותי, שתהיה שלי, שאוכל לסמוך עליך ולהאמין בך. שאוכל לחלוק איתך דברים נפלאים מהחיים שלי ושלך. פחדת לגעת באמת, באהבה טהורה. רצת בחיפזון לזרועות מישהו אחר. כואב לי ואני לא מסוגל לשתוק וכל מבט עצוב שלי מסגיר את גודל כאבי ואהבתי אל האדם שאני לא רואה. אל האדם שאני לא יכול לדבר איתו על כל הרגעים היפים שהיו לנו, אני מרגיש קצת מטופש, אבל אולי יש עוד סיכוי שתקרא את המכתב הזה. וגם אם לא לפחות שיתפתי אנשים בדבר הזה. לא הלכתי למישהו אחר לקבל אהבה כמו שאתה עשית, למרות כל הכאב יש לי מספיק כוח להתמודד לבד. הייתי רוצה להחזיר את הגלגל אחורה, אני יודע שזה בלתי אפשרי. אני צריך לסיים את המכתב הזה, מאחל לך שתתבגר, שתצליח בחיים שלך, בלימודים, בעבודה וכמובן באהבה. מקווה שלעולם לא תצטרך לעבור את מה שאני עברתי, שלא יבגדו בך לעולם. ומאחל לך שתתחיל לראות אנשים כמו שהם ולא רק את איך שהם נראים. הנח לי עכשיו, הנח לכאב, אני רוצה לשכוח איך הגורל הזה צוחק לי בפנים.
