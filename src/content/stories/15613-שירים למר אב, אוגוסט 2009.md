---
id: 15613
title: "שירים למר אב, אוגוסט 2009"
author: "היהודי"
author_id: 1519
date: "2009-08-06"
category: "שירת גברים"
tags: ['שירת גברים']
prev_chapter_id: None
next_chapter_id: None
original_url: "http://gogay.co.il/story.php?id=15613"
---

# שירים למר אב, אוגוסט 2009

ככה, כמו שאת עכשיו

עימדי מול עצמך והביטי



קחי נשימה ארוכה ורכה

קחי נשימה 

קחי את אם כל הנשימות והסכיתי



קחי נשימה ארוכה והיאספי אל אבותיך

עבת בשר וגסת לב



עטופה בים של כסף ורהב

ורגלייך בוססות בדם בנייך



וליבך הגס הגס והגוסס

רציתי להגיד לו שאני אוהב אותו



רציתי להגיד לו שגם הלב שלי

פועם כמו חיל רגלים עייף בחום הקיץ



אבל באוגוסט הזה אני ואת פועמים בחדרים נפרדים

לא כיכרי כיכרותיך

ולא בן אני בבנייך



בשם הדם

בשם כל הדמים ששפכת ואבדת בהם סומא ורומסת

בשם אלוהים

בשם כל האלוהימים שניצלת בשפתך הגסה



הלילה הזה נשמי לאחור

כי זו נשימתך האחרונה.
