---
id: 12102
title: "נקמה"
author: "דולף"
author_id: 1097
date: "2005-04-24"
category: "יציאה מהארון"
tags: ['המיוחדים', 'יציאה מהארון', 'הפעם הראשונה', 'משהו שונה', 'סיפורים: דעות', 'הנקמה המתוקה']
prev_chapter_id: None
next_chapter_id: None
original_url: "http://gogay.co.il/story.php?id=12102"
---

# נקמה

בלילה שכבתי איתו, אלוהים כמה שזה היה טוב, האורגזמה טלטלה אותי מקצה לקצה והעבירה זרמי עונג בכל גופי, כגוף אחד התגלגלנו על המצעים עד שלבסוף נחנו, הוא נרדם לצידי, שיערו היפה מכסה את עיניו. כל הזמן אני אומר לו, אל תעיז להזיז את השיער מהעיניים שלך, זה נותן לך את כל היופי שלך, אתה כל כך יפה.


מהפעם הראשונה שראיתי אותו ידעתי שזה יהיה בעלי, שאיתו אני רוצה לחיות לנצח ולעולם לא לעזוב, הוא ישלים אותי, הוא יעגל אותי, הוא הדבר שאותו חיפשתי במשך כל השנים האלו, הוא ורק הוא ולא אף אחד אחר, צעירים כל כך וביישנים הכרנו. ההתחלה הייתה מדהימה, האמצע כואב והסוף נפלא. הרבה זמן עבר מאז ושנינו כבר אנשים בוגרים, אני לא מתחרט על שום דקה שעברתי איתו, שום רגע לא נראה שלם בלעדיו, הוא החיים שלי, הוא העולם שלי, הוא הכל בשבילי. עם המחשבה הזאת נרדמתי בחיוך.


באמצע הלילה התעוררתי בפסיעות שנשמעו בחדר, חשבתי שהוא קם לקחת כוס מים או לשירותים אבל... לא, אני מרגיש אותו פה שוכב לצידי. זיעה קרה צפתה את גופי כאלף מחשבות התרוצצו במוחי, פורץ? גנב? רוצח? בטח אישיות מופרעת שבא כדי לנתק את האושר שלי.

עזרתי את כל האומץ שהיה לי ופקחתי עיניים, כמעט וצעקתי כשראיתי את הדמות השחורה עם העיניים הבוהקות בכתום ניצבת ליד מיטתי. רק כששפשפתי את עיני והסתכלתי כמו שצריך גיליתי שלא שד זה ולא שטן, נער צעיר עם אור נוגה שבקע מסיגריה אותה אחז בזוית פיו עמד ליד מיטתי.


היה לו שיער כתום ומטונף, הוא היה רזה וכואב, נראה היה כאילו לא נוח לא בתוך הגוף שלו, היו לו את העיניים הכי עצובות שראיתי בחיים שלי, הוא עמד ליד המטה ושתק והתבונן בי ובאהובי ישנים, מיד חשבתי, סוטה! אבל לא, לא יתכן שהילדון הזה סוטה, הוא נראה פשוט כמו ילד שהלך לאיבוד, ואז הוא דיבר.

'בוא, אני רוצה להראות לך משהו.'

מיד חששתי שהוא יעיר אותו, אני לא יכול לתת לזה לקרות, הוא ישן בצורה כל כך שלווה כל כך מסופקת אחרי הלילה, שאני לא מסוגל שמשהו יעורר את המלאך שלי, הוא אמר 'נו! אין לנו כמעט זמן...' הסתכלתי לצידי והוא ישן שם, לא מופרע, כאילו לא רואה ולא שומע את הנער הזר שחדר לביתנו, התרוממתי מהמיטה בתחתוני בלי לשים לב שקר, ונעמדתי לידו.

'אל תדאג, הוא לא יתעורר, הוא לא יכול לראות אותי, אף אחד לא יכול לראות אותי, רק אתה כי באתי בשבילך, כדי להראות לך, כדי שתדע, כדי שתבין', הוא אמר בקול שקט ורגוע.

התחלתי להבין מה קורה פה, אני פשוט חולם, כן... זאת כנראה הסיבה, לא עוד שוקולית אחרי עשר בלילה, אמרתי לעצמי בנוקשות, טוב, עם כבר אז כבר, הרי להתנגד לחלום זה בלתי אפשרי, עדיף שאני אשתף פעולה.


אחזתי בידו כשהחדר התערבל סביבנו, פתאום הינו באולם קולנוע, כיסאות סאטן אדומים ונוחים, מסביב היו המון אנשים אבל הם היו בקידמת הבמה, רוקדים ושרים מול מסך הקולנוע, אנשים מוזרים, ישבתי ליד הנער והוא אמר 'תסתכל לצדך', הסתכלתי ושם אהובי היה, בזרועות של מישהו אחר.

לתדהמתי גיליתי שהמישהו האחר הזה הוא לא אחר מאשר הנער עם העיניים הזקנות, אבל הוא היה שונה, חיוני יותר, מלא חיים, הבנתי שזה אירוע בעבר, אהובי והנער התנשקו בלהט, עם לטיפות קטנות, הנער גרש את הפחד מליבו של אהובי, הפעם הראשונה שלו, ידעתי, זה היה יפה בצורה מסוימת.


גיליתי שאני יכול לשמוע מה הנער חושב, ציפיתי לשמוע מחשבות זימה לגבי סקס אבל הדבר היחידי ששמעתי זה 'הוא כל כך יפה, בבקשה שלא יתעלם ממני מחר', רציתי להגיד לו שזה לא יתכן ושאהובי לעולם לא יעשה דבר כזה, אבל הוא לא היה מסוגל לשמוע אותי, עוד זמן ועוד זמן, לא יודע כמה הם בילו בזרועות אחד השני כשהנער עם העיניים העצובות אמר לי 'צריכים להמשיך הלאה, יש לנו עוד הרבה'.

תוך שניה מצאתי את עצמי בחדר אחר עם קירות בצבע עשן מול המחשב, ליד המחשב היה הנער הזה, אבל היו שניים ממנו, העצוב לידי עם העיניים הזקנות וזה שליד המחשב, שניהם היו אותו אחד אבל בו בזמן כל כך שונים אחד מהשני, הוא אמר לי 'תראה, תקרא'.


התכופפתי וראיתי, שיחה בין הנער לנער אחר, נער שכנראה מאוד חבב את זה שליד המחשב כי הם החליפו כל מני אימרות קיטשיות ודביקות, היה בזה משהו מאוד מקסים. רציתי להגיד לנער על המחשב שהיה הנער עם העיניים העצובות שהנה, ידעתי שהוא לא יתעלם ממך, ונראה שמערכת היחסים שלכם רק מתגבשת, חשש התחיל להיווצר בליבי, מה קורה כאן? למה הוא מראה לי את כל זה?


הנער עם העיניים העצובות אמר לי 'אנחנו כמעט מסיימים, בוא נעזוב את אני הנוכחי' ועזבנו את החדר עם המחשב להמשיך הלאה והלאה, והינה לילה, קיץ, ואני והנער עם העיניים העצובות נמצאים בפארק, העצים נעים חרש ברוח הקלה, אנחנו עוקפים את הפינה והינה הנער עם העיניים העצובות אבל שוב שונה, הוא שוב עם חיים ואהובי נמצא שוב בזרועותיו. על הדשא מתחת לשמיים עם הראש על התיק מחובקים, לוחשים אחד לשני מילים בלחש, הנער עם העיניים העצובות אמר 'תקשיב מה אני אומר לו'. הקשבתי והצלחתי לשמוע 'תבטיח שלא תפגע בי, יותר מדי פגעו בי', ואהובי אמר לו 'אני מבטיח, הרי אנשים תמיד מתאהבים בראשון שלהם לא?'


הנער עם השיער הכתום חייך וענה בנשיקה, כמה שונה הוא נראה מהנער לצידי עם העיניים הזקנות הללו, משהו רע הולך לקרות, הרגשתי את זה. ניסתי לצעוק להם, רציתי להתעורר אבל שום קול לא נפלט מגרוני, רק בראשי צעקתי לנער עם העיניים העצובות שדי, אני לא רוצה לראות יותר, כשלפתע אהובי הרים את ראשו מהדשא ואמר 'שמעת משהו?' והנער עם השיער הכתום אמר 'עזוב... זאת רק הרוח' ושוב כל העולם הסתחרר סביבי.


מצאתי את עצמי שוב בחדר עם הקירות בצבע עשן עם המחשב, עוד שיחה אחת הנער עם העיניים העצובות אמר 'זה כמעט נגמר', והצלחתי לקרוא 'אז יש לי חבר חדש?' ואת התגובה 'כן!'


מה זה אומר? שאלתי את הנער עם העיניים העצובות, לא ציפיתי שאהובי יספר לי על כל מערכת יחסים שהוא אי פעם נהל, הוא אמר 'תראה, ההודעה, "שומע שירים רומנטים שעושים לבכות וחושב עליך"' נו, אז מה?! שאלתי כמעט בבכי, זה לא אומר כלום.

הנער עם העיניים העצובות רק שתק, ולקח אותי, והיינו על רכבת, ברכבת ראיתי את הנער עם העיניים העצובות של אז כותב הודעה בפלאפון, ויכולתי לשמוע את המילים מהדהדות בראשי "אני חושב שאני מתחיל להתאהב בך".


רציתי לצרוח לו שלא! שלא ישלח את ההודעה הזאת כי רק רע יצא ממנה, אבל הוא שלח, וחייך העולם שוב הסתחרר והיה ערב, הנער כבר היה בבית מקבל הודעה באיסיקיו, המילים נחרטו בראשי לנצח תירוצים עלובים על הבטחות שהופרו, רציתי להתעורר, הייתי חייב להתעורר לא יכולתי לסבול את המחשבה שאהובי עשה דבר כזה, והנער עם השיער הכתום רק כתב 'זה בסדר... באמת', שרטתי את פני בידי והרגשתי את הכאב צורב, עמוק ולא התעוררתי, הנער עם העיניים העצובות אמר 'רק עוד קטע אחד וזהו' החדר הסתחרר סביבי.


מצאתי את עצמי באמבטיה, הבטתי מטה וראיתי את הילד עם השיער הכתום רק שהוא כבר לא היה אותו הדבר, דמעות היו בעיניו הזקנות עכשיו, הוא הושיט את ידו לצד המקלחת ושלף את התער, ידעתי מה הולך לקרות, צעקתי וקולי הדהד כשהוא פגע בחרסינה הקרה, הנער עצר לרגע והרים את ראשו, תקווה ניצתה לפתע בעיניו וכבתה מיד, התער שרטט פסים אדומים בוהקים על ידו של הנער, מקרוב היה אפשר לראות את העצם והגידים, המים הורידו, הנער לחש 'אני עדיין אוהב אותך' ולא היה עוד.

אהובי, זה בגללו, הכעס שחשתי היה גדול מנשוא.


לילה שוב, מהחלון הצלחתי להריח את הים, הסתכלתי אחורה והוא שוכב במיטה ושיערו פזור כמניפה על הכרית. כמה שהוא יפה חשבתי לעצמי, מי היה מאמין שנשרוד עד עכשיו? אף אחד, הרי הייתי ידועה בתור בחורה שלא מצליחה להחזיק גבר יותר מחמישה ימים, אבל זה היה פעם, היום אני אישה בוגרת והוא עדיין איתי, אוהבת אוהב, האהבה שלנו רק התחזקה עם השנים.

הריח בהק בלובן מושלם מחוץ לחלון, נזכרתי איך פגשתי אותו, איך נהלנו את הרומן הקטנטן שלנו בלי שאף אחד ידע, בלי שאף אחד ישמע, כעבור כמה ימים שמעתי שזה פגע במישהו, לא משנה, זה לא היה חשוב, מה שהיה חשוב זה הפרפרים בבטן שהרגשתי.


הבירה שלי נגמרה, הגיע הזמן לישון, נכנסתי למיטה והתכרבלתי לצידו, הזרועות שלו אוטומטית התעטפו סביבי, הרגשתי כל כך בטוחה ומוגנת, תמיד הרגשתי ככה לצידו, כל ענני הספק נעלמו מחי ושלווה בורכה הגיע יחד איתו, נרדמתי.


באמצע הלילה התעוררתי למשמע חריקת החלון, ציפיתי לראות חתול טועה או ציפור. לבי החסיר פעימה כשראיתי דמות מזדחלת לתוך החדר, מיד רציתי להעיר אותו אבל לא! רגע, הדמות מזדקפת ומוארת באור הירח, שיער כתום, עיניים זקנות... רגע אני מכירה את הדמות הזאת! 


מה אתה עושה פה?! שאלתי בתדהמה, לא ראיתי אותו שנים והינה הוא ניצב פה מולי חי ונושם, ומוזר, הוא לא הזדקן אף לא ביום אחד, הוא עדיין צעיר ויפה, קנאה קטנה רטטה בליבי, ידעתי שהוא היה לפני עם היפיוף שלי, הוא אמר 'אין זמן לשאלות, השעה דוחקת ואני רוצה שתראי כל כך הרבה דברים'. הוא לקח את ידי והוביל אותי מהמיטה, החדר הסתחרר סביבי, אני חולמת, אמרתי לעצמי, בגלל זה החומד שלי לא התעורר, זאת כנראה הסיבה, אני חולמת ודי וזה חלום שכנראה נותר בי מרגשות האשם שהתרצצו בליבי בעקבות המקרה המצער שלהם, אז מה עם הוא עזב אותו לטובתי? הוא היה בלתי נסבל, אני יודעת, ניסתי לשכנע את עצמי, לא הצלחתי יותר מדי, ידעתי שמשהו רע יקרה.


מצאתי את עצמי בחדר בצבע עשן, הוא ישב שם ליד מחשב אבל שונה, צעיר יותר, מנהל שיחה במחשב, שאותה יכולתי לשמוע במוח שלי, הוא אמר 'אני מבטיח לאהוב אותך, רק קצת כל עוד תיתן לי, אתה לא מחויב לכלום, רק תדע שמישהו אוהב אותך', זה היה יפהפה, הרגשתי את הרגשות שלו בוערים מתוכי, ידעתי שהוא אמר את זה ליפה שלי וידעתי שהיפה שלי היה צריך את זה, העולם שוב הסתחרר סביבי, קפצנו קדימה בזמן.


מצאתי את עצמי בהופעה הישנה, שנים שלא הייתי בה והנה, אני בה אבל זאת היתה ההופעה של פעם, ראיתי את כל הפנים המוכרות ורציתי לברך אותם לשלום, הם התעלמו ממני וחצו ישר דרכי 'הם לא יכולים לראות אותך, כמו שאני לא יכול לראות את עצמי' הוא כיוון את מבטי לעבר בחור צעיר במכנסי עור, זה הוא היה בעצמו אבל הוא היה שונה, צעיר יותר? לא, זאת לא המילה הנכונה, מאושר יותר זאת המילה הנכונה.


ראיתי אותו פוגש את היפה שלי, הם דיברו ויכולתי לשמוע מה הם אומרים על אף המרחק 'אין לי איפה לישון' אמר היפה שלי והוא אמר 'בוא איתי' 'אני יכול?' 'אתה יכול הכול', והם נעלמו בחשיכה, העולם הסתחרר סביבי. מצאתי את עצמי בבית לא מוכר, בחדר לא מוכר ושם היפה שלי והוא שוכבים על המיטה, נאנקים, יפים כל כך יחד לאור הירח, ליבי הדהד בתחושת קנאה ורגש חם, זה היה מאוד יפה, לשון בתוך לשון ופה בתוך פה, קלטתי את המחשבות שלהם, היפה שלי חשב 'הוא זיון מצוין', הוא חשב 'הוא כל כך יפה, אני אוהב אותו'.


הסתכלתי סביבי וראיתי אותו עומד לצידי, מסתכל יחד איתי על עצמו ועל היפה שלי במיטה הוא אמר 'אני מרגיש את הקנאה שלך, בואי, יש עוד לראות', החדר שוב הסתחרר ושוב מצאנו את עצמנו בחדר בצבע העשן, שוב שיחה במחשב, קטעים מזמנים וחודשים, הוא אמר 'אתה יודע שאני עדיין אוהב אותך ילד יפה שלי', והיפה שלי אמר 'אני יודע', ככה זה היה חודשים מספר.


הרגשתי את הכאב שלו כנגד היפה שלי שלא רצה אותו, לא רצה להיות כבול ברגשות שהוא לא היה מעוניין בהם, יכולתי להרגיש את הדמעות שלו מאימות לפרוץ בכל פעם שהיפה שלי עשה בחורה אחרת, צריבה, זה כאב לי יותר ממה שדמיינתי שיכול להיות קיים, הוא אמר לצידי 'חבל שאני לא יכול להראות לך עוד, אבל הזמן דוחק, בואי, נדלג על כמה חודשים'. וכך היה, הרגשתי את הדילוגים והרגשתי את התחינות שלו אל יפה שלי אל כל תשומת שהוא הסכים לתת זה קרע את ליבי, צעקתי אליו 'למה נתת לו לעשות את זה לך?! הוא היה רק ילד קטן!' הוא ענה לי בקול שקט ועיניים מושפלות 'אהבתי אותו'.


העולם נעצר שוב באותו חדר, בפנים החדר הייתה עוד שיחה, היפה שלי אמר 'אני רוצה להיות הילד היפה שלך', השיחה התקדמה כשהוא שואל את היפה שלי 'למה דווקא אני?', היפה שלי אמר 'כי אני לא מסוגל לחשוב על עצמי עם משהו אחר'. הרגשתי את השמחה שלו, וראיתי את המחשבות של היפה שלי, כמה שונות הן היו ממה שהוא חשב, הוא עשה את זה לאיזון נפשי ולא מתוך אהבה, הוא עשה את זה מטעמים אגוצנטרים לחלוטין, כעס פעפע בי כמו רעל בעוד שראיתי את השיחה נמשכת ונמשכת, רציתי להגיד לו 'הוא משקר! היפה שלי משקר, אל תאמין לו', לא הצלחתי, והוא לצידי אמר לי 'אל תנסי, חבל, אני גם ככה לא ישמע אותך' ידעתי שהוא צודק וזה צרב לי בלב.


ביום למחרת הם היו אמורים להפגש כדי לדבר על זה, ידעתי שהוא נפגע בעבר ורצה לשוחח איתו על זה כדי להיות בטוח במה שהוא מרגיש ומה שהיפה שלי חושב, אבל למרות קור הרוח שהוא ניסה לכבוש יכולתי להרגיש את התקווה ואת הרצון מזינים את האש הפנימית שלו, כמו רוח סערה. כמה שעות קדימה, קפיצה קטנה ושוב שיחה היפה שלי אומר שהוא טעה, ידעתי שזה היום שבו הוא פגש אותי, היום הכי קסום בחיי, הוא לא הזכיר אותי במילה, ואני לא ידעתי שככה זה היה, כל האשליות והתקוות הנגוזו, הרגשתי את העצב שלו נופל עליו ועלי כמו משקולת, לא יכולתי לסבול את זה.


שוב הוא נפגע, הוא ידע את זה הוא התכונן לזה, אבל זה כאב, הרגשתי את הכאב שלו וצרחתי, הוא ניגש אלי מאחור הניח יד אל כתפי ואמר 'רק עוד קטע אחד', מצאנו את עצמנו בחדר שלו, הוא ישב על המיטה ולידו בקבוק מים וקערת פיירקס ענקית מלאת כדורים, הוא התחיל לבלוע אותם אחד אחד. עם כל כדור שהוא בלע יכולתי לשמוע את המחשבות שלו 'אני עדיין אוהב אותך, ילד יפה שלי', הוא נשכב במיטה וחייך, החיוך המתוק ביותר שראיתי מימיי, רציתי להציל אותו, להגיד לו שזה לא שווה את זה, שאני מצטערת ושלא ידעתי, זה היה מאוחר מדי, הוא נכנס לעויתות, קצף לבן כיסה את פיו ואז הוא נח.


פסעתי אחורה המומה, ידי מגששות אחר מאחז בקיר, שריטות ממסמר בולט, לא הרגשתי בכאב, הוא ניגש אלי, אמרתי 'אני מצטערת... לא ידעתי, אם הייתי יודעת...', הוא אמר 'זה לא משנה, לא היה שום דבר לדעת, אל תצטערי'. כמה שונות היו מחשבותיו, מחשבות אפלות וכועסות של פגיע, 'גנבת לי אותו!' הוא צעק בראשי, 'רגע לפני האושר היית חייבת לבוא ולהרוס את הכול!', רציתי לענות ולא יכולתי, יכולתי רק לצעוק ולבכות שלא... אתה לא מבין אני לא ידעתי.


התעוררתי באחת, נישמתי נעתקת מגרוני, הסתכלתי הצידה מצפה לראות את אהובי שוכב במיטה לצידי והוא לא היה שם, פחד זינק בגרוני, רק חלום מלמלתי לעצמי, רק חלום, הוא נכנס פנימה ונישק את שפתי, אמר לי 'קום, כבר מאוחר'. קמתי וצעדתי למקלחת, צחצחתי שיניים והסתכלתי במראה, לרגע הלב שלי חדל מלפעום, שלוש שריטות היו על פני, בחלום שלי שרטתי את פני, הוא היה אמיתי, לא יתכן! אמרתי לעצמי, אני רק הוזה, יכול להיות ששרטתי את עצמי מתוך שינה, הכל יכול להיות, כשהוא נכנס מאחורי עם העיניים העצובות שלו והפסים המדממים בידיים ידעתי שזה לא היה חלום.


התרוממתי המיטה אחוזת פלצות, זה היה החלום הכי נוראי שחלמתי מימי, אבל זה רק חלום שיננתי לעצמי, רק חלום, הרגשתי כאב חד בכף ידי והבטתי מטה, ראיתי חור עגול, פצע שהיה יכול להגרם אך ורק ממסמר בולט, זה לא היה חלום.


ירדתי למטה והוא חיכה ליד ליד השולחן, יפה כמו תמיד התישבתי בנוקשות מה והחלטתי שאני חייב לדבר איתו

נשמתי נשימה עמוקה והתחלתי,

אייל, מי זה אביחי?

מה זה משנה?

אני רוצה לדעת.

הוא היה פעם בחור שאהב אותי, לא הלך ביננו, לא היה מתאים.

אתה חושב שפגעת בו?

לא... 

שקרן.


נשכבתי חזרה במיטה אוחזת בידי הפגועה, עוררתי אותו בנגיעת כתף ואמרתי לעצמי שאני חייב לשוחח איתו על זה אחרת לא יהיה לי מנוח.

יפתח?

כן?

אתה זוכר את דולף?

כן... מה פתאום נזכרת בו?

סתם, תגיד, מי היית אומר נפגע יותר מהקשר שלכם, אתה או הוא?

נראה לי שהוא, כלומר אני פגשתי אותך מיד אחרי.

בטוח שאחרי?

כן, למה?

סתם... לא היית משקר לי, נכון?

כמובן שלא.


הכעס פעפע בי, רציתי לתת לא סטירה שתעיר אותו, שיבין שהוא הרס לנער הזה את החיים, שהוא הסיבה שבגללו הוא מת, לא יכולתי לדמיין את עצמי ממשיך בחיי כרגיל אחרי הלילה הזה, לגעת בו ולדעת שעל הידיים שלו יש את הדם של הנער הזה, אמרתי לו:

אייל, אני עוזב אותך.

הדמעות שלו לא עזרו, עוד באותו היום עזבתי את הבית ולא ראיתי אותו לעולם.


כמעט ובכיתי, הוא משקר לי עד עכשיו! איך הוא מסוגל?! הוא לא מבין שהמעשה שלו היה שקול לרצח? כמה אכזרי הוא, כמה חסר לב, איך יכולתי לבלות את מרבית חיי עם יצור שכזה? הזעם שלי בעבע בתוכי כמו בסיר, אמרתי לו:

יפתח, זה נגמר ביננו, אני לא רוצה לראות אותך יותר לעולם.

ועזבתי אותו, המום לחלוטין, לא מבין מה קרה, הוא אהב אותי, אבל גם דולף אהב אותו, חוצפה, אני שונאת אנשים.


שניהם באו באותו יום, חורף אפור וסגרירי, עמדו ליד הקבר בדממה, גבר ואישה, צעירים יותר או צעירים פחות, עומדים ושותקים ליד נער שלנצח יישאר נער, ליד ההוכחה הניצחת שאהבה תמיד כואבת, תמיד פוגעת, תמיד גוזלת.

הגבר שאל "איך הוא מת?"

האישה אמרה "לא יודעת, איך אתה חושב?"

ושניהם אמרו:

חתך ורידים.

בלע כדורים.

הם התחילו לבכות בדממה, על חיים שנאבדו, על שקרים ואשליות, על נער אחד שאולי אם הם היו פוגשים אותו הדברים היו נראים אחרת, לאט לאט הם פסעו כל אחד משני צידי הקבר, כל אחד לחיו, לנסות לבנות אותם מחדש, לנסות למחוק את האשם.


הם הרגישו שזה הגיע להם, הם תמיד יידעו שהוא התאבד בגללם, אשם? למה שהם ירגישו אשם, הם אף פעם לא הרגישו, לא באמת, שניהם נשארו לבד, הרגישו את אותם רגשות שהרגשתי פעם, ככה זה הוגן? אולי לא, אבל ככה זה צודק.


במקום רחוק כלשהו ישבתי עם סיגריה ומוזיקה, חיוך קטן היה פרוש על פני, נזכרתי איך איחלתי לשניהם כל טוב כששמעתי על הקשרים החדשים שלהם וידעתי שיום אחד אצליח לנקום את נקמתי. העבודה שלי נגמרה, כיבתי את הסיגריה ואת המוזיקה, המיטה שלי נראתה מזמינה יותר מאי פעם, סוף סוף, אחרי כל כך הרבה זמן יכולתי לשכב לישון, בשקט, לפני שנרדמתי דמיינתי לעצמי את שניהם, שוכבים לצידי, כל אחד בצד משלו, עדיין אוהב את שניהם, אפילו במוות, כי אהבה כזאת? היא אף פעם לא נגמרת.
