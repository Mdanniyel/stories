---
id: 18909
title: "מי אוהב אותך יותר ממני? - פרק י' ואחרון"
author: "אודיגו"
author_id: 1734
date: "2015-06-25"
category: "אהבת גברים"
tags: ['משפחה וזוגיות']
prev_chapter_id: 18908
next_chapter_id: None
original_url: "http://gogay.co.il/story.php?id=18909"
---

# מי אוהב אותך יותר ממני? - פרק י' ואחרון

יומיים אחר כך היה הכל כבר מסודר למשעי. כל חפציו של תמיר מצאו את מקומם בחדרו ואיתי התחיל לחזור לשגרת חייו הרגילה. הוא היה קם בבוקר והולך לטיול עם בלנקו, חוזר, מעיר את תמיר ומכין ארוחת בוקר. לפעמים תמיר היה מצטרף אליו ולפעמים, בעיקר אחרי משמרת לילה מעייפת, הוא היה ממשיך לישון עד הצהריים ואז היה מצטרף לאיתי לארוחת צהריים.על פני השטח הם היו רק שותפים לדירה, אבל מתחת לפני השטח הרגועים זרמו זרמים תת קרקעיים לוהטים ועזים שניזונו מעברם המשותף. לכאורה הם היו מנומסים מאוד אחד לשני וכל אחד מהם עשה מאמץ להיות שותף נעים ומתחשב, ועם זאת חש איתי, שהיטב להכיר את תמיר, שהאקס שלו מחזר אחריו בעדינות, מתאמץ מאוד לא ללחוץ, אבל מקפיד להניח לאיתי להבין שהוא מעוניין ופנוי.איתי לא נענה לו והתעלם באדישות מרמזיו של תמיר, אם כי לא היה יכול להכחיש שהעניין מחמיא לו. מידי פעם חש איתי צורך להתגרות מעט באקס שלו והיה מתקלח עם דלת פתוחה למרות שידע שתמיר בבית ויכול לצפות בו, ולפעמים, בעיקר כששודרה תכנית שהוא רצה לצפות בה, הוא היה מתיישב על מיטתו של תמיר בלבוש מינימאלי כדי לצפות איתו בטלוויזיה. הוא ידע שדי יהיה אם ישען קלות על תמיר, יחייך אליו בעידוד ויניח לו לנשק אותו והם שוב ישנו יחד, אבל מעולם לא עשה זאת. זכר הפרידה שלהם היה עדיין טרי בזיכרונו, הכאב היה חזק מידי מכדי שהוא יסתכן בסיבוב נוסף, אבל הוא נהנה להתגרות קלות בתמיר ולאכזב אותו שוב ושוב, מתייחס לכל העניין כאל שעשוע לא מזיק, עד שיום אחד התקשר אליו פתאום דביר ואמר בקול מתנצל שהוא נורא מצטער, אבל פזית לא מפסיקה להציק לו והוא מאוד מבקש מאיתי להיפגש איתו בדואר בשביל לעשות העברת בעלות."מה, לאוטו? אבל... אני לא מבין, מה זה משנה על שם מי הוא רשום?""לי זה ממש לא משנה, אבל פזית חוששת שאם תעשה איזה עברת תנועה או תקבל קנס אז... מה אכפת לך? ניפגש לכמה דקות בדואר, נעשה העברת בעלות ושלום על ישראל.""בסדר." הסכים איתי בקול חנוק, "ניפגש מחר אחרי הצהריים בדואר, שש בערב נוח לך?""כן, תודה, אני באמת מצטער על הטרחה, אבל האישה משגעת אותי ו...""בסדר, בסדר, ורק שתדע שאני בקושי נוסע בה, וגם כשאני נוהג אני מאוד זהיר, בחיים לא קיבלתי דו"ח.""אני יודע, אבל פזית... לא משנה, אז מה שלומך איתי?""בסדר, הכל בסדר גמור אצלי, ואצלך?""נהדר," השיב דביר בקול עגמומי, "הכל פשוט נפלא."הם נפגשו בדואר כמו שקבעו. לחצו ידיים בעודם בוחנים אחד את השני – איתי חשב שדביר השמין ושהוא נראה עייף ומרוט, ודביר חשב שאיתי איבד קצת משקל ושהוא נראה עצוב מידי – ואחר כך עמדו זה לצד זה בתור, שותקים שתיקה כבדה ולא נעימה עד שסוף סוף הגיעו לפקידה, וביצעו את העברת הבעלות."אולי נשב לשתות יחד קפה ונדבר קצת?" הציע דביר ונגע בהיסוס בכתפו של איתי, אבל עוד לפני שאיתי הספיק לסרב, הרעיון לבלות עם דביר בבית קפה דחה אותו משום מה, פזית התקשרה לשאול מתי הוא חוזר. דביר אמר שעוד רגע, הוא כבר בדרך ומיד נפרד מאיתי בחיפזון מעליב והסתלק."לא שהייתי יושב איתו לשתות קפה כאילו שאנחנו סתם... סתם מכרים סטרייטים." סיפר אחר כך איתי לתמיר שהתעלם ממה שקרה על מסך הטלוויזיה והקשיב לו באהדה מחניפה, "אבל זה היה כזה עולב לראות אותו עוזב הכל ורץ אליה, נעלבתי בשבילו." הסביר איתי, והשעין את ראשו על כתפו של תמיר שאמר שהוא מבין, וחיבק אותו בחמימות."ידעתי שתבין." חייך אליו איתי ועצם את עיניו כשתמיר כיבה את הטלוויזיה ונישק אותו על פיו. **אפילוג**למחרת ליל העברת הבעלות הם ישבו יחד במטבח, אכלו ארוחת בוקר והתאמצו להתנהג כרגיל. איתי היה נבוך ומבולבל, ולמרות הנאתו מהסקס חש שעשה טעות וכעס על מה שתפס ככניעה וטעות בשיקול דעת.תמיר היה אמנם מרוצה מאוד ממה שקרה באותו לילה והתחזק בדעתו שהוא ואיתי נועדו זה לזה, אבל פחד להקדים את המאוחר. בהתחשב בעברם הבעייתי הוא סבר שעדיף לא להפגין יותר מידי ביטחון לחכות בענווה לאות מאיתי.הדריכות שהקרין האקס שלו שיתקה את איתי. הוא לגם לאט לאט מהקפה שלו וניסה לשווא להבין מה הוא מרגיש. "אז מה לדעתך יקרה עכשיו?" פנה לבסוף אל תמיר."זה תלוי רק בך איתי." השיב תמיר, מביט בו בריכוז, "אני אשמח מאוד אם תסכים שנחזור להיות זוג, אבל אני לא רוצה ללחוץ עליך.""כן, שמתי לב." השיב איתי בשמץ עצב, והחל לפנות את הכלים מהשולחן, "היית מאוד מאוד סבלני עד עכשיו, ואני מאוד מעריך את זה." הוסיף, עומד בגבו אל תמיר שנשאר לשבת."אני יודע." ענה תמיר ברוך, "ואני מבין שקשה לך לחזור ולבטוח בי, אבל אני רוצה שתדע שאני באמת באמת אוהב אותך ונורא מצטער שנפרדנו, הכל היה באשמתי, הייתי פשוט חרא כלפיך ולא מגיע לי שתסלח לי," תמיר קם ונעמד מאחורי איתי, "אבל אני באמת אוהב אותך איתי." התוודה ונישק את עורפו."באמת?" לחש איתי ומשום מה התמלאו עיניו דמעות."כן, באמת." הניח תמיר את ידיו על כתפיו של איתי וסובב אותו אליו, "אתה אהבת חיי, ואני יודע שלא מגיע לי, אבל אולי אתה מוכן שנחזור? היינו כל כך מאושרים יחד, לא כדאי שתנסה לתת לנו צ'אנס?""בסדר." אמר איתי אחרי היסוס קצרצר של שנייה, מחה את דמעותיו בשרוולו וחזר עם תמיר למיטה, לחתום את איחודם בעוד סקס.שנה אחר כך החליטו תמיר ואיתי לצאת לחופשה מפנקת בפרובאנס. הם השאירו את בלנקו בפנסיון כלבים ביתי שקיבלו עליו המלצות טובות ועלו על רכבת לשדה התעופה. אחרי שעברו את כל התהליכים המקובלים והפקידו את מזוודותיהם בידי עובדי שדה התעופה נשארה להם עוד שעה מענגת של שיטוט בדיוטי פרי לפני שיגיע הזמן לעלות למטוס. כפי שקבעו עוד ברכבת תמיר פנה לחנות הבשמים והקוסמטיקה לקנות שם מתנות לאימו ולאחיותיו, ואילו איתי הלך לרכוש לעצמו מצלמה חדשה, אם ימצא אחת שתישא חן בעיניו. בעוד הוא משוטט לו כה וכה בין המדפים העמוסים נתקל פתאום לתדהמתו בדביר ופזית שעמדו צמודים זה לזה ובחנו בעניין רב לפטופ.אחרי שתיקה מביכה של כמה שניות נזכרו שלושתם שהם עומדים בחנות הומה אדם ובירכו זה את זה בנימוס, ודביר ואיתי אפילו לחצו ידיים ודרשו אחד בשלום השני. "נהדר לראות אותך איתי." קטעה פזית בזריזות את פגישתם, "אבל אם תסלח לנו אנחנו קצת ממהרים, אנחנו נוסעים לוונציה לירח דבש." בישרה לאיתי בנימת ניצחון שעוררה בו צמרמורת תיעוב, שילבה את זרועה בזרועו של דביר, שעלה מאוד במשקל מאז שאיתי ראה אותו לאחרונה, וגררה אותו החוצה."איזה קטע לפגוש אותו פתאום דווקא בשדה התעופה, הוא נורא השמין מאז שראיתי אותו בפעם האחרונה," סיפר איתי לתמיר, "ואם זה לא מספיק גרוע הוא גם התחיל להקריח, גם היא עלתה במשקל אבל היא נראתה מרוצה מאוד מעצמה, הוא קצת פחות.""מסכן שכמותו." העיר תמיר בנדיבות, ובחסות השמיכה שפרס על ברכיהם אחז בידו של איתי, "מעניין למה כל הסטרייטים משמינים מיד אחרי החתונה, אולי הם מטביעים את התסכולים שלהם מחיי הנישואים באוכל?""כן, כנראה." הצטחק אליו איתי, ומרוצה מאוד מעצמו ומבן זוגו החטוב ויפה התואר עצם את עיניו ונרדם בשלווה.
