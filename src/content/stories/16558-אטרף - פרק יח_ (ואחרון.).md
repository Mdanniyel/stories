---
id: 16558
title: "אטרף - פרק יח' (ואחרון.)"
author: "אודיגו"
author_id: 1734
date: "2011-11-23"
category: "אהבת גברים"
tags: ['אהבה', 'סיפורי אהבה', 'אהבת גברים']
prev_chapter_id: 16554
next_chapter_id: None
original_url: "http://gogay.co.il/story.php?id=16558"
---

# אטרף - פרק יח' (ואחרון.)

**מסיבת הפתעה**
ביומיים שלפני המסיבה היה חמסין, והחזאים גילו חוסר החלטיות מרגיז ולא הצליחו להחליט מתי בדיוק הוא יישבר ואיך. חלק ניבאו גשם סוחף, ואחרים הרגיעו שיהיה רק טפטוף קל. חזאית הרה אחת הגדילה לעשות וקבעה בביטחון גמור שהגשם שירד בלילה שבין חמישי לשישי הוא בעצם המלקוש אבל סירבה לגלות מתי הוא יסתיים.
אסי שהקשיב לתחזיות הסותרות נעשה מודאג ולחוץ, חשש שגשם יחרב לנו את כל המסיבה והתחיל לערוך תוכניות חילופיות, אבל בסופו של דבר הגשם הפתיע לטובה והקדים לרדת, שבר ביעילות את החמסין ושטף את האבק והאובך, וביום המסיבה היה מזג אוויר נהדר - לא חם מידי ולא גשום, יום אביב מושלם.
אחרי הצהריים הגענו עם כל הכבודה לפארק, חוששים מרוח פרצים ומבוץ, אבל את פנינו קיבלו מדשאות ירוקות ושטופות מאבק, היה נעים ורק רוח קלילה נשבה בנעימות.
סידרנו הכול בדיוק כמתוכנן, וכשהשמש שקעה, בדיוק בזמן, הכול היה מסודר - היו שולחנות וכסאות מעוטרים בבלונים, מערכת המוזיקה עמדה הכן, הפחמים החלו להתחמם בתוך המנגל הדולק, והעוגות והגלידה המתינו לתורם בצייתנות בתוך צידניות.
"אל תשכחו לפזר שקיות לזבל, אני לא רוצה לראות אפילו מפית אחת זרוקה סתם." פקד עלינו אסי, הודיע שהוא הולך להביא את אמיר, והוא לא בטוח מתי הוא חוזר.
לפני שיצא לקח אותי הצידה וביקש ממני לא לספר לאיש שגם לאמיר יש יום הולדת והמסיבה היא גם לכבודו.
"למה לא?" התפלאתי, "מה הבעיה איתו?"
"יש כל מיני, זה לא המקום לפרט. הוא במצב רוח משונה קצת, אני מקווה שהוא לא יבריז לי ברגע האחרון, תעשה לי טובה, תעמיד פנים שאין לך מושג שגם לו יש היום יום הולדת." 
"מה, לא נתנפל עליו כולנו, נצעק 'הפתעה' ונשים לו זר על הראש?" התלוצצתי.
"חס וחלילה." נבהל אסי, ופניו נשארו רציניות ומודאגות.
"מה קרה אסי, למה אתה כבד כזה? זו מסיבה, תחייך קצת." התערבה מעיין בשיחה.
"הילדים בימינו, רק מסיבות יש להם בראש." ניסה אסי להיות קצת יותר קליל, ואפילו צבט את לחייה וקרא לה 'מיידלע', "כשתגיעי לגילי תביני." הוסיף בחיוך לא משכנע, והסתלק.
"בן כמה החבר הזה שלו בכלל?" חקר אדיק.
כשאמרתי לו שאמיר הוא בן חמישים ותשע הוא שרק בהתפעלות, "טוב, גם אני אהיה עצוב אם אגיע לגיל הזה."
"מה אתה מדבר שטויות?" התנפלה עליו קרן, "חמישים ותשע זה בכלל לא זקן, אתה חושב שתמיד תהיה בן עשרים וחמש? איך אתה תרגיש בעוד עשרים וחמש שנים אם יצחקו עליך בגלל הגיל שלך?" 
"לא צחקתי עליו." ניסה אדיק הנבוך להתגונן, "אני רק..." אבל קרן כבר הסתובבה והלכה למגרש החנייה לקבל את פניו של גולן שהופיע זה עתה.
"אוף, נשים." רטן אדיק והלך לכיוון ההפוך, לעבר נחל הקישון שמלמל חרישית בתוך סבך שיחי פטל דוקרים, זורם לעבר הים.
"מה קרה לקרן?" שאלתי את מעיין שצפתה במריבה המביכה שלהם בשתיקה  התנהגות מאוד לא אופיינית לה.
"לדעתי היא עצבנית על אדיק." אמרה מעיין בניסיון מכובד לשמור על דיסקרטיות, אבל מיד אחר כך נשברה וגילתה לי שקרן מאוד מאוכזבת מבן הזוג החדש שלה. כמחזר אדיק היה מושלם, רומנטי ומתחשב, אבל ברגע שהפך ממחזר לוהט לבן זוג קרן גילתה שהחיים לא פשוטים. אדיק התגלה כבחור מפוזר, ולא עשה אפילו רבע מהדברים שגולן נהג לעשות, לא ניקה אחריו, לא בישל, לא סידר, השקיע את רוב תשומת ליבו וזמנו בפסנתר ועוד ציפה שהיא תבין, תהיה אסירת תודה, ותשרת אותו בלי להפריע לו עם בישולים, ניקיונות וכביסה. גם קרן הייתה אמנית והיא השקיעה זמן רב בריקוד, ההנחה של אדיק שרק היא זו שצריכה לטפל במשק הבית הכעיסה אותה מאוד.
"ואם לפחות הסקס היה טוב." הגיעה מעיין ללב הבעיה, "היא לא נהנתה מהסקס כמו שחשבה, והכי גרוע," המתיקה מעיין סוד, "הוא סיפר לה שהוא עשה גם בנים, וזה ממש חירפן אותה, הוריד לה ממנו לגמרי."
"באמת?" כבשתי חיוך, "זה מה שהוא סיפר? איזה הפתעה, אדיק עשה בנים? אני דווקא די בטוח שבנים עשו אותו."
"נבזה אחד, חשדת בזה כבר מזמן." חבטה מעיין בכתפי, והוסיפה צביטה.
"כן, האמת שכן." הודיתי בשלווה, מנסה להסתיר את חיוך השמחה שלי.
"אז למה לא אמרת כלום?" התרגזה מעיין. 
"מה רצית שאני אגיד  תשמעי קרן, הבחור הזה שבגללו זרקת את גולן נראה לי קצת הומו?"
"כן, למה לא?"
"כי היא לא שאלה אותי, היא פשוט הביאה אותו לדירה והעמידה לנו עובדה. איך יכולתי לדעת שהם חיכו לברר את ההתאמה המינית שלהם רק אחרי שהוא סידר את הבגדים שלו בארון שלה?"
"איזה סידר? זרק הכול פנימה וציפה שקרן תארגן לו את החולצות והמכנסיים ועוד התלונן שהיא לא מקפידה לסדר אותם לפי הצבע. קרן התלוננה שמהרגע שהם התחילו לגור יחד הוא מתייחס אליה כמו לאימא שלו, עם אימא שלו דרך אגב הוא רב עוד לפני חצי שנה והם ביחסים איומים, ועכשיו קרן חושדת שהוא בכלל חיפש דירה, לא בת זוג."
בעוד מעיין מרכלת בלי בושה על חיי האהבה הכושלים של שותפתה לדירה קיבלה קרן את פניו של גולן בהתלהבות גדולה, חייכה אליו חיוך רחב, והוסיפה חיבוקים ונשיקות על לחיו, וקפאה בתדהמה ברגע שמהמכונית שלו הגיחה בחורה חטובת גוף ובהירת שער.
"זו החברה החדשה שלי." הכריז גולן, והניח זרוע שזופה ושרירית על כתפיה הענוגות של החברה החדשה. 
קרן הצליחה להמשיך לחייך ולשמור על התנהגות רגועה, והתמידה בכך לאורך כל המסיבה למרות שבטח הרגישה נורא ואיום. בינתיים הגיעו עוד מוזמנים, כולם עליזים וששים אלי מסיבה, והחלו לחגוג מלאי מרץ והתלהבות נעורים.
לפי התכנון אסי היה אמור לדאוג למנגל ולפקח שהכול יתנהל כראוי, אבל הוא הגיע רק אחרי שעתיים כשמסיבה כבר הייתה בעיצומה, ומי שהתרוצץ וטרח היה תומר החביב שלקח פיקוד, ובעזרת מייק שמינה את עצמו לאחראי על המוזיקה הכול התנהל כראוי.
"מצטער על האיחור." התנשף אסי כשהופיע סוף-סוף עם אמיר, "היינו עסוקים קצת." גיחך לעברי וקרץ.
"מי? אתה ואמיר?" העברתי מבט מאחד לשני, הם נראו מרוצים בצורה חשודה. 
"הכול באשמתי." מיהר אמיר להתנצל באדיבות.
"כן, הוא התעקש שאני אתן לו את מתנת יום ההולדת שלו לפני שיצאנו וזה... זה לקח זמן." הצטחק אסי.
"הרבה זמן." השלים אמיר את דבריו, מצטחק אליו חזרה.
"אחלה." אמרתי והשתדלתי לא לקנא יותר מידי, "מזל טוב, אמיר." בירכתי אותו, מתעלם בכוונה מהוראותיו של אסי.
"מזל טוב גם לך, אילן." השיב אמיר בעליזות, ואפילו נישק את לחיי.
"הוא נראה ממש טוב בשביל בן אדם בגילו." העיר אדיק אחרי שאמיר ואסי הלכו לרקוד, לא לפני שאכלו בתיאבון רב פיתות עמוסות כל טוב, וקינחו בעוגות.
"תגיד אילן, אני יכול להתארח אצלך הלילה?" 
"אצלי? אתה מתכוון בחדר שלי? למה?" 
"קרן העיפה אותי." עיווה אדיק את פרצופו החמוד בקונדסות, ולא יכולתי לא להבחין שהוא לא נראה שבור יותר מידי.
"היא בטח תתפייס אחרי המסיבה, איפה היא בכלל?"
"הנה, שם, עם גולן." הצביע אדיק על קרן וגולן שעמדו בצד, מאחורי המנגל, ושוחחו בכובד ראש, ראשיהם סמוכים זה לזה, מרוכזים מאוד אחד בשני.
"ואיפה הבחורה החדשה שגולן הביא?" השתוממתי.
"הנה, שם, רוקדת עם הזאתי עם השדיים." החווה אדיק בסנטרו על החדשה שרקדה עם מישהי שניחנה בצמד עופרים ענקיים, ולא עשתה שום מאמץ להסתיר אותם, להפך, נופפה בהם בגאווה לשמחת לב רוב הגברים בסביבה.
"כל כך פתטי, לבוא עם חברה לסבית כדי להוציא לאקסית שלך את העיניים." העיר אדיק בבוז, ולרוע מזלו מעיין שמעה את ההערה שלו והתעצבנה.
"אתה מדבר?! ולספר לבחורה שאתה מתעניין בה רק כי אתה צריך מקום לישון זה לא פתטי? בעיקר כשברור שאתה בכלל בעניין של גברים!" התנפלה עליו.
"אני לא." נעלב אדיק, "לא רק בכל אופן."
"נו, באמת, על מי אתה מנסה לעבוד? שמענו עליך!" התרתחה מעיין. 
"די, די מעיין, תרגיעי, אל תעשי בלגנים ביום הולדת שלי." ביקשתי ממנה, "לא עסקך מה שקורה בינו לקרן." 
"זה כן עסקי, קרן חברה טובה שלי ואכפת לי ממנה, וגם אתה, אל תחשוב שאני לא רואה איך אתה מסתכל עליו."
הסמקתי, נבוך מאוד, ונאלמתי דום, משתוקק שהאדמה תפצה את פיה ותבלע אותי. מעיין הרגישה שהגזימה והתחילה להתנצל שהיא לא התכוונה וזה... ובינתיים אדיק פרח ונעלם לו לאי שם... וגם קרן וגולן התחבאו ואיש לא ידע איפה הם, זו הייתה מסיבה שלא אשכח במהרה.

החוגגים התחילו להתעייף רק כשהכוכבים החלו להחוויר. "עוד מעט כבר בוקר." אמר מישהו ורק אז ראינו שהשמש שולחת אצבעות וורודות ענוגות לעבר המזרח, ופתאום כולם נעשו עייפים ומיהרו הביתה.
"הייתה מסיבה נהדרת, תודה." אמרו לי שוב ושוב, ותוך חצי שעה התרוקן מגרש החנייה ממכוניות. נשארנו רק מתי מעט - תומר ומייק הנאמנים, אני ומעיין וגולן שהתנדב בלי שאיש ביקש ממנו לעזור לנו לפרק את הבלגן ולסדר הכול.
"ממש יפה מצידך." פיהקתי, "איפה החברה החדשה שלך?"
"הלכה כבר מזמן עם אחת..." הוא קיער את כפות ידיו והניע אותן כשוקל משקל כבד. "היא חברה טובה, אבל לגמרי בקטע של בנות." חייך, מרוצה מאוד מעצמו, "וקרן ישנה במושב האחורי של המכונית שלי, אנחנו שוב יחד."
"אז אתה חוזר לגור איתנו גולן?"
"לא, בינתיים שכרתי כבר דירה ואני מרוצה ממנה מאוד, אני רוצה שקרן תעבור לגור שם איתי, רחוק מהאדיק הזה." 
"איפה הוא בכלל?"
"אסי אמר שיקפיץ אותו לדירה שלכם, אני חושב שהוא ואמיר... הם נראו מאוד קרובים נכון?"
חייכתי והנהנתי בפיזור נפש, הייתי כל כך עייף... לא היה לי כוח להסביר לגולן את הקטע המסובך ביני לבין אסי.
בכוחות משותפים אספנו הכול, ניקינו היטב את כל שאריות המסיבה ונסענו הביתה. מעיין המסכנה הייתה עייפה כל כך עד שכמעט נרדמה בהליכה. העליתי אותה לדירה והשכבתי אותה על מיטתה בעזרת תומר שסירב לכוס קפה, אמר שמייק מחכה לו והסתלק בזריזות.
אחרי שיקול דעת קצר נכנעתי לעייפות, וויתרתי על מקלחת ונכנסתי לחדר השינה שלי תוך כדי התפשטות. רק אחרי שהייתי ערום לגמרי הבחנתי בראש בלונדיני פרוע מונח על הכרית.
"אדיק! זה אתה? מה אתה עושה פה?"
"מחכה לך." הושיט לעברי אדיק יד ארוכה, זהובת עור, "אתה בא?"
"רק רגע, אני... אני צריך להתקלח ו..." במקום לשמוח, חשתי מהוסס ולא בטוח, למה דווקא עכשיו, כשכל חלומותיי התגשמו בפתאומיות הייתי כל כך עייף ומטונף?
"קרן לא פה, היא ישנה אצל גולן, המיטה שלכם פנויה, אתה בטוח שאתה רוצה לישון איתי?" 
"כן, אני בטוח. בוא, תחבק אותי, קר לי." 
"אבל עוד לא התקלחתי."
"לא חשוב, תתקלח בבוקר."
"עכשיו כבר בוקר." הזכרתי לו, נכנסתי למיטה וחיבקתי את גופו הארוך והחלק, "אתה בטוח?" שבתי ושאלתי, ראשי מסתחרר מעוצמת הפליאה והעייפות.
"לגמרי." הוא הסתובב והצמיד את בטנו לבטני, "שתוק ותישן." פקד עליי. 
"אבל אני רוצה..." לא יכול להיות שהוא לא הרגיש בזקפה שלי דוקרת את אשכיו.
"בסדר, אחרי שנישן." הוא רפרף נשיקה על פי, וסובב אליי את גבו, "כפיות?" ביקש.
נכרכתי סביב גופו, מתענג על חלקלקות עורו טמנתי את אפי בשערו הבהיר והרך ונרדמתי. 

**לומד תוך כדי הליכה**
כמה חודשים אחר כך שוטטתי לי בעצלתיים באטרף, ופתאום קיבלתי הודעה מקובייה צהובה. "מה שלומך אילן? למה אתה ער מאוחר כל כך?"
"לא מצליח לישון, חרמן מידי, ואתה?"
"אותו דבר, בא לך לקפוץ אליי?"
"חכה, אני כבר בא, עוד רבע שעה אני אצלך."
"ואדיק?"
"ישן כמו מת." 
"ואם הוא יתעורר ויראה שהלכת, הוא לא יכעס?"
"לא."
"לא הוא לא יתעורר, או לא הוא לא יכעס?"
"גם וגם." 
"אני לא מבין."
"אני אסביר לך אחר כך, ביי."
הוא חיכה לי רק בתחתונים שלא הסתירו את הזקפה המפוארת שלו. התנפלתי עליה כמוצא שלל רב, וזה היה נהדר כמו הפעם הראשונה, ואולי אפילו יותר.
"אני נורא אוהב להזדיין איתך אסי." גנחתי, "לא יודע איך אתה עושה לי את זה, אבל אתה עושה לי את זה, ובגדול."
הוא הצטחק, נישק אותי ושאל מה קורה, ולמה אני אצלו ולא עם החבר החמוד שלי. "חשבתי שאתה אוהב אותו?"
"אני חולה עליו, אבל זה מסובך, ומה איתך, למה אתה לא עם אמיר?"
"אני איתו לגמרי, אבל החלטנו שעדיף שכל אחד מאיתנו יגור בדירה משלו." 
"יחד, אבל לחוד." 
"סוג של... תגיד, למי השכרתם את החדר של קרן?"
"לאף אחד, אחרי שקרן לקחה את כל הדברים שלה ציפינו את הקירות בלוחות שעם מבודדי קול, והכנסנו פסנתר. מעכשיו זה חדר העבודה של אדיק, הוא מנגן שם שעות וזה הדבר העיקרי שבאמת מעניין אותו."
"אבל בלילה, אחרי שהוא מסיים לעבוד ולנגן..."
"הוא עייף, וכשיש לו הופעות אז בכלל... אני אוהב אותו, ואני חושב שגם הוא אוהב אותי, אבל אני בעדיפות שנייה, וזה במקרה הטוב, בדרך כלל אני בעדיפות עוד יותר נמוכה."
"אז מה הטעם?"
"לא יודע, אני אוהב אותו, אני חושב, וחוץ מזה החיים זה יותר מאהבה ורומנטיקה, הוא סומך עליי מאוד, הוא צריך אותי כמו שאני צריך אותו, אחרי שהוא עזב את הלהקה של קרן ועבר לנגן בצורה מקצועית בכמה מקומות אחרים נעשיתי הסוכן שלו, אני כמעט מסיים את התואר השני, ודי נמאס לי לעבוד בכל מיני עבודות סטודנטים, במקום התחלתי לנהל לו את העסקים, לארגן לו הופעות וכאלה. הוא ממש גרוע בקטע הזה, ואני דואג לו, משגיח שהחוזים יהיו בסדר, שישלמו לו כמו שצריך וכאלה."
"וואלה? מה אתה מבין בזה?"
"בהתחלה באמת לא הבנתי כלום, אבל למדתי תוך כדי הליכה, וגיליתי שכל מה שצריך זה היגיון בריא וביטחון עצמי, עם הזמן נעשיתי מין אמרגן כזה וכיום אני מייצג לא רק אותו אלא גם אחרים, זו פרנסה לא רעה, וחוץ מזה אף פעם לא משעמם לי, כל פעם יש משהו חדש, ואני באמת אוהב אותו, והוא אותי, אבל כשהוא מתאמן אין לו ראש לסקס ו... טוב, ככה זה."
"בסדר, די, אתה לא צריך להתנצל. אני מבין." 
"ידעתי שתבין אסי, תגיד, בא לך עוד סיבוב?"
"למה לא? בכיף."
